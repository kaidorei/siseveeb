
<p><b>1 mm elavhõbedasammast</b> ingl <i> millimeter of mercury
(mmHg)</i>. Rõhuühik, mis vastab 1 mm kõrguse elavhõbedasamba avaldatud rõhule
(temperatuuril 15 °C ja standardses gravitatsiooniväljas).</p>

<p><b>aatom</b> ingl <i> atom</i>. 1. Elemendi vähim osake,
millel on selle elemendi keemilised omadused. 2. Elektriliselt neutraalne
osake, mis koosneb tuumast ja teda ümbritsevatest elektronidest.</p>

<p><b>aatomhüpotees</b> ingl <i> atomic hypothesis</i>.
Hüpotees, et aine koosneb aatomitest.</p>

<p><b>aatomituum</b> ingl <i> atomic nucleus</i>. Vt <i>tuum</i>.</p>

<p><b>aatomiraadius</b> ingl <i> atomic radius</i>. Pool
naaberaatomite vahelisest kaugusest tahkises või samatuumalises molekulis.</p>

<p><b>aatommass</b> ingl <i> atomic weight</i>. Ühe mooli
aatomite mass.</p>

<p><b>aatommassi ühik</b> ingl <i> atomic mass constant (m</i><sub>u</sub><i>,
formerly amu)</i>. Üks kaheteistkümnendik süsinik-12 aatomi massist.</p>

<p><b>aatomnumber (<i>Z</i>)</b> ingl <i> atomic number</i>.
Prootonite arv aatomi tuumas. Määrab ära elemendi, millele aatom kuulub, ja
elektronide arvu neutraalses aatomis.</p>

<p><b>aatomorbitaal</b> ingl <i> atomic orbital</i>. Ruumiosa,
kus on suur tõenäosus aatomi elektroni leida. <i>s-orbitaal</i> on sfäärilise
kujuga, <i>p-orbitaalil</i> on kaks paisu teine teisel pool tuuma, <i>d-orbitaalil</i>
on enamasti neli paisu, mille keskel paikneb tuum, ja <i>f-orbitaali</i> korral
on paisude paiknemine veel keerulisem.</p>

<p><b><i>ab initio</i> meetod</b> ingl <i> ab initio
method</i>. Molekuli energia (ja struktuuri) arvutamine <i>Schrödingeri
võrrandi</i> lahendamise teel ilma katsetest tulenevaid parameetreid
kasutamata. Vrd <i>poolempiiriline meetod</i>.</p>

<p><b>absoluutne null</b> ingl <i> absolute zero</i>. (<i>T</i> =
0; st <i>Kelvini skaala</i> nullpunkt). Madalaim võimalik temperatuur (–273,15
°C).</p>

<p><b>absorbeerima</b> ingl <i> absorb</i>. Ühe aine (gaasi või
lahuse komponendi) neeldumine vedelikus või tahkes aines kogu ruumalasse. Vrd <i>adsorbeerima</i>.</p>

<p><b>absorptsioon (<i>A</i>)</b> ingl <i> absorbance, A</i>.
Kiirguse neeldumise mõõt proovis: <i>A</i> = log(<i>I</i><sub>0</sub>/<i>I</i>).</p>

<p><b>absorptsioonispekter</b> ingl <i> absorption spectrum</i>.
Proovi absorptsiooni (elektromagnetkiirguse neeldumise määra) sõltuvus kiirguse
lainepikkusest; spektri saamiseks mõõdetakse kiirguse absorptsiooni, muutes
kiirguse lainepikkust mingis vahemikus.</p>

<p><b>adhesioon</b> ingl <i> adhesion</i>. Seostumine eri
faaside või kehade piirpindade vahel.</p>

<p><b>adhesioonijõud</b> ingl <i> adhesive forces</i>. Faaside
või kehade piirpindade seostumist põhjustavad jõud.</p>

<p><b>adsorbeeruma</b> ingl <i> adsorb</i>. Aine seostumine
pinnale – pind adsorbeerib ainet. Erista <i>absorbeerumisest</i>!</p>

<p><b>aeglusti</b> ingl <i> moderator</i>. Aine, mis aeglustab
teda läbivaid neutroneid. Näiteks grafiit ja raske vesi.</p>

<p><b>aerosool</b> ingl <i> aerosol</i>. Gaasi (tavaliselt õhu)
ja sellesse pihustatud peenikeste tahkete osakeste või tilkade segu.</p>

<p><b>ahela hargnemine</b> ingl <i> chain branching</i>. Ahela
edasikandumise reaktsioon, kus tekib rohkem kui üks ahelakandja.</p>

<p><b>ahela katkemine</b> ingl <i> termination</i>.
Ahelreaktsiooni etapp, kus kaks laengukandjat kombineeruvad ja ahel katkeb. Näiteks
Br· + Br· &#8594;
Br<sub>2</sub>.</p>

<p><b>ahelakandja</b> ingl <i> chain carrier</i>.
Ahelreaktsiooni vaheühend.</p>

<p><b>ahelreaktsioon</b> ingl <i> chain reaction</i>.
Reaktsioon, kus aktiivse vaheühendi reageerimisel tekib uus aktiivne vaheühend
jne. Näiteks Br· + H<sub>2</sub>  HBr + H·, H· + Br<sub>2</sub> &#8594; HBr + Br·.</p>

<p><b>aine hulk (<i>n</i>)</b> ingl <i> amount of substance (n)</i>.
Osakeste hulk proovis jagatuna Avogadro arvuga. Vt ka <i>mool</i>.</p>

<p><b>aine</b> ingl <i> substance</i>. Puhas, ühetaoline
mateeria vorm, võib olla liht- või liitaine.</p>

<p><b>aine olek</b> ingl <i> state of matter</i>. Aine esinemise
vorm, tavalisemad vormid on gaasiline (aur), vedel ja tahke.</p>

<p><b>aine omadus</b> ingl <i> bulk property</i>. Omadus, mis
sõltub suure koguse aatomite või molekulide ühisest käitumisest. Näiteks
sulamistemperatuur, aururõhk, siseenergia.</p>

<p><b>aine tekke standardne Gibbsi energia (&#8710;<i>G</i><sub>f</sub></b>°<b>)</b> ingl <i> standard Gibbs free energy of formation</i>.
Gibbsi energia muutus ühe mooli aine moodustumisel elementidest nende
stabiilseimatest lihtainetest rõhul 1 bar.</p>

<p><b>ainekogum</b> ingl <i> bulk matter</i>. Suurest hulgast
aatomitest või molekulidest koosnev ainekogus.</p>

<p><b>akiraalne</b> ingl <i> achiral</i>. Mittekiraalne: identne
oma peegelpildiga. Vt ka <i>kiraalne</i>.</p>

<p><b>aksiaalne elektronipaar</b> ingl <i> axial lone pair</i>.
Elektronipaar, mis paikneb risti bipüramidaalse molekuli enim aatomeid
sisaldava tasandiga.</p>

<p><b>aksiaalne side</b> ingl <i> axial bond</i>. Side, mis on
risti bipüramidaalse molekuli enim aatomeid sisaldava tasandiga.</p>

<p><b>aktiivsete põrgete teooria</b> ingl <i> collision theory</i>.
Gaasifaasiliste bimolekulaarsete elementaarreaktsioonide teooria, mille järgi
molekulid reageerivad vaid siis, kui nad põrkavad piisava kineetilise
energiaga.</p>

<p><b>aktiivsus</b> ingl <i> activity</i>. 1. Termodünaamikas on
aktiivsus <i>a</i><sub>J</sub> aine J efektiivne kontsentratsioon või rõhk
vastava standardväärtuse suhtes. 2. Radioaktiivsete tuumade jagunemiste arv
sekundis.</p>

<p><b>aktiivsuskoefitsient (&#947;<sub>J</sub>)</b> ingl <i>
activity coeffitsient (</i>&#947;<sub>J</sub><i>)</i>. Aine aktiivsuse ja tema
kontsentratsiooni või osarõhu (jagatud vastava standardväärtusega) vaheline proportsionaalsustegur.
Näiteks lahustunud aine J korral <i>a</i><sub>J</sub> = &#947;<sub>J</sub>&#8729;[J]/<i>c</i><sub>0</sub>.</p>

<p><b>aktiniid</b> ingl <i> actinide</i>. Vananenud <i>aktinoidide</i>
nimetus.</p>

<p><b>aktinoid</b> ingl <i> actinoid</i>. <i>f</i>-elementide
teise rea liige (aktiiniumist lavrentsiumini).</p>

<p><b>aktivatsioonienergia (<i>E</i><sub>a</sub>)</b> ingl <i>
activation energy (E</i><sub>a</sub><i>)</i>. 1. Reaktsiooni toimumiseks
vajalik minimaalne energia. 2. Aktivatsioonibarjääri kõrgus. 3. Empiiriline
parameeter, mis kirjeldab reaktsiooni kiiruskonstandi sõltuvust temperatuurist.</p>

<p><b>aktiveeritud olek</b> ingl <i> activated complex</i>.
Reageerivate osakeste ebastabiilne kompleks, mis võib laguneda reaktsiooni
lähteaineteks või saadusteks.</p>

<p><b>aktiveeritud oleku teooria</b> ingl <i> activated complex
theory</i>. Vt <i>siirdeoleku teooria.</i></p>

<p><b>alakiht</b> ingl <i> subshell</i>. Antud kihi
aatomorbitaalid, millel on sama orbitaalkvantarv <i>l</i>. Näiteks aatomi viis <i>3d</i>-orbitaali.</p>

<p><b>alakriitiline mass</b> ingl <i> subcritical</i>. <i>Kriitilisest
massist</i> väiksema massiga.</p>

<p><b>aldehüüd</b> ingl <i> aldehyde</i>. –CHO-rühma sisaldav
orgaaniline molekul. Näiteks CH<sub>3</sub>CHO – etanaal (atseetaldehüüd), C<sub>6</sub>H<sub>5</sub>CHO
– bensaldehüüd.</p>

<p><b>alfa (&#945;) heeliks</b> ingl <i> alpha (&#945;) helix</i>.
Polüpeptiidahela sekundaarstruktuuri üks võimalikke tüüpe, mis vastab
paremakäelisele heeliksile.</p>

<p><b>alfa (&#945;) osake</b> ingl <i> alpha (&#945;)
particle</i>. Mõne radioaktiivse aine kiiratav positiivselt laetud osake,
heeliumi aatomi tuum .</p>

<p><b>algkiirus</b> ingl <i> initial rate</i>. Reaktsiooni
kiirus selle alguses, kui saaduste kontsentratsioon on liiga madal, et
reaktsiooni kiirust mõjutada.</p>

<p><b>algkontsentratsioon</b> ingl <i> initial concentration</i>.
Nõrga happe või aluse kontsentratsioon lahuses selle valmistamise järgi, ei
arvesta dissotsiatsiooni.</p>

<p><b>alifaatne süsivesinik</b> ingl <i> aliphatic hydrocarbon</i>.
Süsivesinik, mille struktuur ei sisalda benseenituuma.</p>

<p><b>alkaan</b> ingl <i> alkane</i>. 1. Süsivesinik, mis ei
sisalda süsinik-süsinik-kaksiksidet. 2. Küllastunud süsivesinik. 3. Metaanist –CH<sub>2</sub>–-rühmade
sisseviimise teel tuletatav süsivesinik. Alkaanide üldvalem on C<i><sub>n</sub></i>H<sub>2<i>n</i>+2</sub>.
Nt CH<sub>4</sub>, CH<sub>3</sub>CH<sub>3</sub>, CH<sub>3</sub>(CH<sub>2</sub>)<sub>6</sub>CH<sub>3</sub>.</p>

<p><b>alkeen</b> ingl <i> alkene</i>. 1. Süsivesinik, mis
sisaldab vähemalt ühte süsinik-süsinik-kaksiksidet. 2. Eteenist –CH<sub>2</sub>–-rühmade
sisseviimise teel tuletatav süsivesinik. Ühte kaksiksidet sisaldavate alkeenide
üldvalem on C<i><sub>n</sub></i>H<sub>2<i>n</i></sub>. Nt CH<sub>2</sub>=CH<sub>2</sub>,
CH<sub>3</sub>CH=CH<sub>2</sub>, CH<sub>3</sub>CH=CHCH<sub>2</sub>CH<sub>3</sub>.</p>

<p><b>alkohol</b> ingl <i> alcohol</i>. Orgaaniline molekul,
milles sisalduv –OH-rühm on seotud süsiniku aatomiga, mis ei kuulu
karbonüülrühma või benseenituuma koosseisu. Alkohole jagatakse <i>primaarseteks</i>,
<i>sekundaarsetek</i><i>s</i> ja <i>tertsiaarseteks</i> vastavalt C–OH-rühma
süsinikuga seotud süsinike arvule. Näiteks CH<sub>3</sub>CH<sub>2</sub>OH
(primaarne), (CH<sub>3</sub>)<sub>2</sub>CHOH (sekundaarne) ja (CH<sub>3</sub>)<sub>3</sub>COH
(tertsiaarne).</p>

<p><b>alküün</b> ingl <i> alkyne</i>. 1. Süsivesinik, mis
sisaldab vähemalt ühte süsinik-süsinik-kolmiksidet. 2. Etüünist –CH<sub>2</sub>–-rühmade
sisseviimise teel tuletatav süsivesinik. Ühte kolmiksidet sisaldavate alküünide
üldvalem on C<i><sub>n</sub></i>H<sub>2<i>n</i>-2</sub>. Näiteks CHordm;CH, CH<sub>3</sub>Cordm;CCH<sub>3</sub>.</p>

<p><b>allajahutatud</b> ingl <i> supercooled</i>. Vedelik, mille
temperatuur on madalam kui tema külmumistemperatuur, kuid mis ei ole veel
külmunud.</p>

<p><b>allotroobid</b> ingl <i> allotropes</i>. Elemendile
vastavad erinevad lihtained, mis erinevad vaid aatomitevaheliste sidemete
poolest. Näiteks O<sub>2</sub> ja O<sub>3</sub>, valge ja hall tina.</p>

<p><b>alus</b> ingl <i> base</i>. Vt <i>Arrheniuse alus</i>, <i>Br¸nstedi
alus</i>, <i>Lewisi alus</i>. Üksi kasutatuna tähistab tavaliselt  Br¸nstedi
alust.</p>

<p><b>aluse dissotsiatsioonikonstant (<i>K</i><sub>b</sub>)</b> ingl <i> basicity constant</i>. Solvendi (nt vee) prootoni sidumise reaktsiooni
tasakaalukonstant. Aluse B jaoks vesilahuses <i>K</i><sub>b</sub>=[BH<sup>+</sup>][OH<sup>–</sup>]/[B].</p>

<p><b>aluse dissotsiatsioonimäär</b> ingl <i> percentage
protonated</i>. Protsentides väljendatud nõrga aluse osa, mis on lahuses aluse
konjugeeritud happena.</p>

<p><b>aluseline ioon</b> ingl <i> basic ion</i>. Ioon, mis
käitub Br¸nstedi alusena. Näiteks CH<sub>3</sub>CO<sub>2</sub><sup>–</sup>.</p>

<p><b>aluseline lahus</b> ingl <i> alkaline solution</i>. Lahus,
mille pH &gt; 7.</p>

<p><b>aluseline lahus</b> ingl <i> basic solution</i>. Lahus,
mille pH &gt; 7.</p>

<p><b>aluseline oksiid</b> ingl <i> basic oxide</i>. Oksiid, mis
käitub Br¸nstedi alusena. Näiteks Na<sub>2</sub>O ja MgO.</p>

<p><b>aluseline puhver</b> ingl <i> base buffer</i>. Vt <i>puhver</i>.</p>

<p><b>aluspaar</b> ingl <i> base pair</i>. Kaks spetsiifilist
nukleotiidi, mis seovad omavahel vesiniksidemetega kahte komplementaarset DNA-ahelat:
adeniin on paaris tümiiniga ja guaniin tsütosiiniga.</p>

<p><b>alusuuringud</b> ingl <i> basic research</i>. Uuringud,
saamaks uusi teadmisi nähtuste ja sündmuste põhialuste kohta, seadmata
eesmärgiks nende teadmiste kohest rakendamist.</p>

<p><b>ambidentaatne ligand</b> ingl <i> ambidentate ligand</i>.
Ligand, mis võib moodustada metalliga koordinatiivse sideme erinevate
elementide aatomite kaudu. Näiteks SCN<sup>–</sup> võib seostuda kas väävli või
lämmastiku aatomi kaudu.</p>

<p><b>amfiprotoonne </b> ingl <i> amphiprotic</i>. Võimeline nii
prootonit liitma kui ka loovutama. Vt ka <i>amfoteerne</i>. Näiteks H<sub>2</sub>O,
HCO<sub>3</sub><sup>–</sup>.</p>

<p><b>amfoteerne</b> ingl <i> amphoteric</i>. Võimeline
reageerima nii hapete kui ka alustega. Vt ka <i>amfiprotoonne</i>. Näiteks Al,
Al<sub>2</sub>O<sub>3</sub>.</p>

<p><b>amiid</b> ingl <i> amide</i>. Orgaaniline molekul, mis
tekib amiini ja karboksüülhappe vahelisel reaktsioonil, kus happeline –OH-rühm
asendatakse amino(või asendatud amino)rühmaga. Amiid sisaldab –CONR<sub>2</sub>-rühma.
Näiteks atseetamiid CH<sub>3</sub>CONH<sub>2</sub>.</p>

<p><b>amiin</b> ingl <i> amine</i>. Orgaaniline ühend, mis saadakse
ammoniaagis erineva arvu vesinike asendamisel süsivesinikrühmadega. Asendatud
vesiniku aatomite arvu järgi jagunevad amiinid <i>primaarseteks</i>, <i>sekundaarseteks</i>
ja <i>tertsiaarseteks</i>. Näiteks CH<sub>3</sub>NH<sub>2</sub> (primaarne),
(CH<sub>3</sub>)<sub>2</sub>NH (sekundaarne), (CH<sub>3</sub>)<sub>3</sub>N
(tertsiaarne). Vt ka <i>kvaternaarne ammooniumioon</i>.</p>

<p><b>aminohape</b> ingl <i> amino acid</i>. Karboksüülhape, mis
sisaldab ka aminorühma. Inimese toit peab sisladama kõiki <i>asendamatuid
aminohappeid</i>. Näiteks glütsiin NH<sub>2</sub>CH<sub>2</sub>COOH. Vt ka
tabelit 19.4.</p>

<p><b>aminorühm</b> ingl <i> amino group</i>. –NH<sub>2</sub>-rühm,
sisaldub näiteks <i>primaarsetes amiinides</i>.</p>

<p><b>amorfne tahkis</b> ingl <i> amorphous solid</i>. Tahkis,
kus aatomid, ioonid või molekulid paiknevad ilma kaugkorrapärata. Näiteks
klaas, või. Vrd <i>kristalliline tahkis</i>.</p>

<p><b>amper (A)</b> ingl <i> ampere</i>. Elektrivoolu tugevuse
põhiühik SI-süsteemis. Vt ka lisa 1B.</p>

<p><b>amplituud</b> ingl <i> amplitude</i>. Amplituud on
maksimaalne hälve tasakaaluasendist. Lainet kujutaval graafikul maksimumi
kõrgus <i>x</i>-telje suhtes.</p>

<p><b>analüüs</b> ingl <i> analysis</i>. Vt <i>keemiline analüüs</i>.</p>

<p><b>analüüt</b> ingl <i> analyte</i>. Määratav aine keemilises
analüüsis (näiteks tiitrimisel).</p>

<p><b>analüütiline keemia</b> ingl <i> analytical chemistry</i>.
Keemiaharu, mis tegeleb ainete koostise ja struktuuri määramise ning selleks
vajalike meetodite väljatöötamisega.</p>

<p><b>andmed</b> ingl <i> data</i>. Eksperimendist saadud
informatsioon.</p>

<p><b>anhüdriid</b> ingl <i> anhydride</i>. Vt <i>happe</i> <i>anhüdriid</i>.</p>

<p><b>anioon</b> ingl <i> anion</i>. Negatiivselt laetud ioon. Näiteks
F<sup>–</sup>, SO<sub>4</sub><sup>2–</sup>.</p>

<p><b>anisotroopne</b> ingl <i> anisotropic</i>.
Orientatsioonist (suunast) sõltuvate omadustega.</p>

<p><b>anood</b> ingl <i> anode</i>. Elektrood, millel toimub
oksüdeerimine.</p>

<p><b>anorgaaniline keemia</b> ingl <i> inorganic chemistry</i>.
Keemiaharu, mis uurib kõiki teisi elemente peale süsiniku ja nende ühendeid, ka
mõningaid lihtsaimaid süsinikuühendeid.</p>

<p><b>anorgaaniline ühend</b> ingl <i> inorganic compound</i>.
Ühend, mis ei ole orgaaniline. Vt <i>orgaaniline ühend</i>.</p>

<p><b>ansambel</b> ingl <i> ensemble</i>. Süsteemi
hüpoteetiliste koopiate kogum.</p>

<p><b>antiferromagnetiline materjal</b> ingl <i>
antiferromagnetic material</i>. Aine, milles naaberaatomite elektronide spinnid
on suuremates alades fikseeritud antiparalleelsetesse asenditesse. Näiteks
mangaan.</p>

<p><b>antilogaritm</b> ingl <i> antilogarithm</i>.
Antilogaritmiks alusel <i>B</i> arvust <i>x</i> nimetatakse arvu <i>B<sup>x</sup></i>.
Tavaliselt peetakse antilogaritmist rääkides silmas alust 10, seega arvu 10<i><sup>x</sup></i>.</p>

<p><b>antioksüdant</b> ingl <i> antioxidant</i>. Aine, mis
reageerib radikaalidega ja takistab nii teiste ainete oksüdeerumist.</p>

<p><b>antiosake</b> ingl <i> antiparticle</i>. Osake, millel on
mõne levinud elementaarosakesega sama mass, kuid vastupidine laeng. Näiteks positron
on elektroni antiosake. </p>

<p><b>areen</b> ingl <i> arene</i>. Aromaatne süsivesinik.</p>

<p><b>aromaatne süsivesinik</b> ingl <i> aromatic hydrocarbon</i>.
Vt <i>aromaatne ühend</i> (üldisem termin).</p>

<p><b>aromaatne ühend</b> ingl <i> aromatic compound</i>.
Orgaaniline ühend, mille struktuur sisaldab benseenituuma. Näiteks C<sub>6</sub>H<sub>6</sub>
(benseen), C<sub>6</sub>H<sub>5</sub>Cl (klorobenseen), C<sub>10</sub>H<sub>8</sub>
(naftaleen).</p>

<p><b>Arrheniuse alus</b> ingl <i> Arrhenius base</i>. Ühend,
mille dissotsiatsioonil vesilahuses vabaneb hüdroksiidioone (OH<sup>–</sup>).
Näiteks NaOH ja NH<sub>3</sub>.</p>

<p><b>Arrheniuse hape</b> ingl <i> Arrhenius acid</i>. Ühend,
mille dissotsiatsioonil vesilahuses vabaneb vesinikioone (H<sup>+</sup>). Näiteks
HCl ja CH<sub>3</sub>COOH.</p>

<p><b>Arrheniuse parameetrid</b> ingl <i>Arrhenius parameters</i>.
Eksponendieelne faktor <i>A</i> ja aktivatsioonienergia <i>E</i><sub>a</sub>
Arrheniuse võrrandis. Vt <i>Arrheniuse võrrand</i>.</p>

<p><b>Arrheniuse võrrand</b> ingl <i> Arrhenius equation</i>.
Kiiruskonstandi <i>k</i> temperatuurist sõltuvust kirjeldav võrrand ln <i>k</i>
= ln <i>A</i> – <i>E</i><sub>a</sub>/<i>RT</i>.</p>

<p><b>arvutuskeemia</b> ingl <i> computational chemistry</i>.
Arvutusmeetodite rakendamine molekulide ja ainekogumite struktuuri ja omaduste
määramiseks.</p>

<p><b>arüülrühm</b> ingl <i> aryl group</i>. Aromaatne rühm. Näiteks
–C<sub>6</sub>H<sub>5</sub>, fenüülrühm.</p>

<p><b>asendaja</b> ingl <i> substituent</i>. Aatom või aatomite
rühm, mis on orgaanilises ühendis asendanud vesiniku aatomi.</p>

<p><b>asendamatu aminohape</b> ingl <i> essential amino acid</i>.
Aminohape, mida peab saama toiduga, kuna inimkeha ei ole võimeline seda
sünteesima.</p>

<p><b>asendusreaktsioon</b> ingl <i> substitution reaction</i>.
1. Reaktsioon, milles üks aatom (või aatomite rühm) asendab algses molekulis
mõne aatomi (või aatomite rühma). 2. Kompleksühendite korral reaktsioon, milles
üks Lewisi alus asendab teise Lewisi aluse. Näiteks 1) C<sub>6</sub>H<sub>5</sub>OH
+ Br<sub>2</sub> &#8594;
BrC<sub>6</sub>H<sub>4</sub>OH + HBr, 2) [Fe(H<sub>2</sub>O)<sub>6</sub>]<sup>3+</sup>(aq)
+ 6 CN<sup>–</sup>(aq) &#8594; [Fe(CN)<sub>6</sub>]3<sup>–</sup>(aq) + 6 H<sub>2</sub>O(v).</p>

<p><b>asendussulam</b> ingl <i> substitutional alloy</i>. Vt <i>sulam</i>.</p>

<p><b>aseotroop</b> ingl <i> azeotrope</i>. Vedelike segu, mille
koostis keemisel ei muutu. <i>Miinimumis keeva aseotroobi</i> keemistemperatuur
on madalam kui ühelgi tema komponendil. <i>Maksimumis keeva aseotroobi</i>
keemistemperatuur on kõrgem kui ühelgi tema komponendil.</p>

<p><b>atmosfäär</b> ingl <i> atmosphere</i>. 1. Planeeti
ümbritsev gaasikiht. 2. Rõhuühik (1 atm = 1,01325 ´ 10<sup>5</sup> Pa).</p>

<p><b>atmosfääri standardrõhk ja standardtemperatuur</b> ingl <i>
standard ambient temperature and pressure (SATP)</i>. 25 °C (298,15K) 1 bar.</p>

<p><b>atomaarne tahkis</b> ingl <i> network solid</i>. Tahkis,
mis koosneb omavahel kogu tahkise ulatuses kovalentselt seotud aatomitest.
Näiteks teemant ja kvarts.</p>

<p><b>Aufbau printsiip</b> ingl <i> Aufbau principle</i>.
Aatomite ja molekulide põhioleku elektronstruktuuri leidmise eeskiri.</p>

<p><b>aur</b> ingl <i> vapor</i>. Aine, mis on antud
temperatuuril vedel või tahke; gaasiline faas. Vt ka <i>gaas</i>.</p>

<p><b>aururõhk</b> ingl <i> vapor pressure</i>. Vedeliku (või ka
tahkise) auru osarõhk dünaamilise tasakaalu tingimustes.</p>

<p><b>aurustumine</b> ingl <i> vaporization</i>. Vedelikust
gaasi (auru) moodustumine.</p>

<p><b>aurustumise standardne Gibbsi energia (&#8710;G<sub>aur</sub></b>°<b>)</b> ingl <i> standard Gibbs free energy of vaporization</i>.
Gibbsi energia muutus ühe mooli puhta aine molekulide aurustumisel (üleminekul
vedelikust auruks) rõhul 1 bar.</p>

<p><b>aurustumisentalpia (&#8710;<i>H</i><sub>aur</sub>)</b> ingl <i>
enthalpy of vaporization</i>. Aurustumisega (aine üleminek vedelast faasist
gaasifaasi) kaasnev entalpiamuut ühe mooli aine kohta.</p>

<p><b>aurustumisentroopia (&#8710;<i>S</i><sub>aur</sub>)</b> ingl <i> entropy of vaporization</i>. Ühe mooli aine aurustumisega kaasnev
entroopiamuut.</p>

<p><b>autoionisatsioon</b> ingl <i> autoionization</i>. Vt <i>autoprotolüüs</i>.</p>

<p><b>autoprotolüüs</b> ingl <i> autoprotolysis</i>. Prootoni
ülekanne kahe sama aine molekuli vahel, kus tekivad selle aine konjugeeritud
alus ja konjugeeritud hape. Näiteks 2 H<sub>2</sub>O(v) = H<sub>3</sub>O<sup>+</sup>(aq)
+ OH<sup>–</sup>(aq).</p>

<p><b>autoprotolüüsi konstant</b> ingl <i> autoprotolysis constant</i>.
Autoprotolüüsi reaktsiooni tasakaalukonstant. Näiteks vee autoprotolüüsi
konstant <i>K</i><sub>w</sub> = [H<sub>3</sub>O<sup>+</sup>][OH<sup>–</sup>].</p>

<p><b>avatud süsteem</b> ingl <i> open system</i>. Vt <i>süsteem</i>.</p>

<p><b>Avogadro arv</b> ingl <i> Avogadro's constant</i>.
Objektide (osakeste) arv ühes moolis (<i>N</i><sub>A</sub> = 6,02214 ´ 10<sup>23</sup> mol<sup>–1</sup>).</p>

<p><b>Avogadro printsiip</b> ingl <i> Avogadro's principle</i>.
Gaasi ruumala antud temperatuuril ja rõhul on võrdeline gaasi molekulide
arvuga: <i>V</i>  <i>n</i>.</p>

<p><b>baar</b> ingl <i> bar</i>. Rõhuühik: 1 bar = 10<sup>5</sup>
Pa.</p>

<p><b>Balmeri seeria</b> ingl <i> Balmer series</i>.
Spektrijoonte kogum atomaarse vesiniku spektris. Osa Balmeri seeria jooni
paikneb nähtavas spektriosas.</p>

<p><b>baromeeter</b> ingl <i> barometer</i>. Õhurõhu mõõtmise
seade.</p>

<p><b>Beeri seadus</b> ingl <i> Beer's law</i>. Kiirguse
neeldumine proovis on võrdeline neelava aine kontsentratsiooniga lahuses ja
neelava lahusekihi paksusega.</p>

<p><b>bekrell (Bq)</b> ingl <i> becquerel</i>. Radioaktiivsuse
SI ühik (üks lagunemine sekundis).</p>

<p><b>bimolekulaarne reaktsioon</b> ingl <i> bimolecular
reaction</i>. Elementaarreaktsioon, mis toimub kahe osakese põrkel. Näiteks O +
O<sub>3</sub> &#8594;
O<sub>2</sub> + O<sub>2</sub>.</p>

<p><b>binaarne</b> ingl <i> binary</i>. Kahest komponendist
koosnev. Näiteks <i>binaarne segu</i> (atsetooni ja vee segu) ja <i>binaarne
ühend</i> (HCl, CaCl<sub>2</sub>, C<sub>6</sub>H<sub>6</sub>).</p>

<p><b>bioenergeetika</b> ingl <i> bioenergetics</i>. Elusraku
energiavahetuse uurimine ja kasutamine.</p>

<p><b>biokeemia</b> ingl <i> biochemistry</i>. Bioloogiliselt
oluliste ainete, protsesside ja reaktsioonide uurimine.</p>

<p><b>bioloogiline keemia</b> ingl <i> biological chemistry</i>.
Keemia põhimõtete rakendamine bioloogiliste protsesside ja struktuuride
mõistmiseks.</p>

<p><b>biomass</b> ingl <i> biomass</i>. Organismide elusaine
hulk massiühikutes.</p>

<p><b>biomaterjal</b> ingl <i> bio-based material</i>. Materjal,
mis on saadud või valmistatud elusorganismidest.</p>

<p><b>biomimeetiline materjal</b> ingl <i> biomimetic material</i>.
Looduslikult esineva materjali järgi loodud materjal.</p>

<p><b>biradikaal</b> ingl <i> biradical</i>. Osake, milles on
kaks paardumata spinniga elektroni. Näiteks ·CH<sub>2</sub>CH<sub>2</sub>CH<sub>2</sub>·.</p>

<p><b>Bohri raadius (<i>a</i><sub>0</sub>)</b> ingl <i> Bohr
radius</i>. Madalaima energiaga orbiidi raadius vesiniku aatomi Bohri mudelis.
Tänapäeval kindel kombinatsioon põhikonstantidest (<i>a</i><sub>0</sub> = 4&#960;&#949;<sub>0</sub><i>&#295;</i><sup>2</sup>/m<sub>e</sub><i>e</i><sup>2</sup>
&#8776; 52,9 pm), mida kasutatakse vesiniku lainefunktsiooni
kirjeldamisel.</p>

<p><b>Bohri sageduse tingimus</b> ingl <i> Bohr frequency
condition</i>. Seos aatomi või molekuli energia muutuse ja tema kiiratud
footoni sageduse vahel: &#916;<i>E</i> = <i>h</i>n.</p>

<p><b>Boltzmanni konstant (<i>k</i>)</b> ingl <i> Boltzmann's
constant</i>. Üks põhikonstante, <i>k</i> = 1,38066 ´ 10<sup>–23</sup> J·K<sup>–1</sup>. Pane tähele, et <i>R</i> = <i>N</i><sub>a</sub><i>k</i>.</p>

<p><b>Boltzmanni valem</b> ingl <i> Boltzmann formula (for the
entropy)</i>. Valem <i>S</i> = <i>k</i> ln <i>W</i>, kus <i>k</i> on Boltzmanni
konstant ja <i>W</i> on sama energiaga võimalike erinevate aatomite paigutuste
arv.</p>

<p><b>Borni interpretatsioon</b> ingl <i> Born interpretation</i>.
Osakese lainefunktsiooni &#968; interpretatsioon osakese leidumise
tõenäosustihedusena. </p>

<p><b>Borni-Haberi tsükkel</b> ingl <i> Born-Haber cycle</i>.
Reaktsioonide seeria, mille kaudu saab leida <i>võreentalpia</i>.</p>

<p><b>Borni-Meyeri võrrand</b> ingl <i> Born-Meyer equation</i>.
Ioonilise tahkise minimaalse energia valem.</p>

<p><b>Boyle'i seadus</b> ingl <i> Boyle's law</i>. Konstantsel
temperatuuril on antud gaasiproovi rõhk ja ruumala pöördvõrdelises seoses. <i>P</i>
1/<i>V</i>.</p>

<p><b>Braggi võrrand</b> ingl <i> Bragg equation</i>. Röntgenikiirte
difraktsiooninurka ja kristalli aatomkihtide vahelist kaugust siduv võrrand (&#955;
= 2<i>d</i> sin &#920;).</p>

<p><b>Bravais' rakud</b> ingl <i> Bravais lattices</i>. 14
ühikrakku, millest saab moodustada kristalli.</p>

<p><b>briiderreaktor ehk paljundusreaktor</b> ingl <i> breeder
reactor</i>. Tuumakütuse tootmise reaktor, mis kasutab aeglustamata kiireid
neutroneid.</p>

<p><b>Br¸nstedi alus</b> ingl <i> Br¸nsted base</i>. Prootoni
aktseptor (osake, mis võib siduda vesinikioone, H<sup>+</sup>). Näiteks OH<sup>–</sup>,
Cl<sup>–</sup>, CH<sub>3</sub>CO<sub>2</sub><sup>–</sup>, HCO<sub>3</sub><sup>–</sup>,
NH<sub>3</sub>.</p>

<p><b>Br¸nstedi hape</b> ingl <i> Br¸nsted acid</i>. Prootoni
doonor (vesinikioonide H<sup>+</sup> allikas). Näiteks HCl, CH<sub>3</sub>COOH,
HCO<sub>3</sub><sup>–</sup>, NH<sub>4</sub><sup>+</sup>.</p>

<p><b>Br¸nstedi-Lowry definitsioon</b> ingl <i> Br¸nsted-Lowry
definition</i>. Hapete ja aluste definitsioon, mis baseerub nende võimel
osaleda prootoni ülekande reaktsioonis.</p>

<p><b>Br¸nstedi-Lowry teooria</b> ingl <i> Br¸nsted-Lowry theory</i>.
Hapete ja aluste teooria, mis lähtub prootoni ülekandest ühelt molekulilt
teisele.</p>

<p><b>Browni liikumine</b> ingl <i> Brownian motion</i>.
Vedelikus või gaasis hõljuvate kolloidosakeste korrapäratu liikumine solvendi
molekulidega põrkumise tulemusena.</p>

<p><b>brutovalem</b> ingl <i> empirical formula</i>. Keemiline
valem, mis annab elementide aatomite suhtelise arvu molekulis, kasutades
vähimaid täisarvulisi kordajaid. Näiteks fosfor(V)oksiidi P<sub>2</sub>O<sub>5</sub><sub>
</sub>või benseeni CH kohta.</p>

<p><b>bürett</b> ingl <i> buret</i>. Gradueeritud
(mõõteskaalaga) klaastorust ja selle alumises osas olevast kraanist või
näpitsast koosnev seade teise anumasse üle kantava vedeliku ruumala mõõtmiseks.</p>

<p><b>Celsiuse skaala</b> ingl <i> Celsius scale</i>.
Temperatuuriskaala, kus vee külmumistemperatuur on 0 kraadi ja vee
keemistemperatuur 100 kraadi. Skaala ühik on „kraadi Celsiust”, °C.</p>

<p><b>Charlesi seadus</b> ingl <i> Charles's law</i>. Antud gaasikoguse
ruumala on konstantsel rõhul võrdeline absoluutse temperatuuriga: <i>V</i> <i>T</i>.</p>

<p><b><i>cis-trans</i>-isomerisatsioon</b> ingl <i> cis-trans isomerization</i>. <i>c</i><i>is</i>-isomeeri üleminek <i>trans</i>-isomeeriks
ja vastupidi. Näiteks <i>cis</i>-buteen &#8652; <i>trans</i>-buteen.</p>

<p><b>Clausi protsess</b> ingl <i> Claus process</i>. Väävli
saamine H<sub>2</sub>S-st õlipuuraukude H<sub>2</sub>S-i oksüdeerimisel SO<sub>2</sub>-ga.
SO<sub>2</sub> saadakse H<sub>2</sub>S-i oksüdeerimisel hapnikuga.</p>

<p><b>Clausiuse võrratus</b> ingl <i> Clausius inequality</i>.
Seos &#916;<i>S</i> &#8805; <i>q</i>/<i>T</i>.</p>

<p><b>Clausiuse-Clapeyroni võrrand</b> ingl <i> Clausius-Clapeyron
equation</i>. Aine aururõhu kvantitatiivset sõltuvust temperatuurist väljendav
võrrand.</p>

<p><b>Coulomb'i seadus</b> ingl <i> Coulomb's law</i>. Kahe
elektrilaengu vaheline potentsiaalne energia on pöördvõrdeline nendevahelise
kaugusega ja võrdeline laengute korrutisega.</p>

<p><b>Daltoni gaaside osarõhkude seadus</b> ingl <i> Dalton's
law of partial pressures</i>. Gaaside segu kogurõhk on tema komponentide
osarõhkude summa.</p>

<p><b><i>d–d</i>-üleminek</b> ingl <i> d-d transition</i>.
Üleminek, kus elektron ergastatakse ühelt <i>d</i>-obitaalilt teisele.</p>

<p><b>de Broglie seos</b> ingl <i> de Broglie relation</i>.
Hüpotees, et igal osakesel on laine omadused ja vastav lainepikkus &#955; on
seotud osakese massiga: &#955; = <i>h</i>/(mass ´ kiirus).</p>

<p><b>debai (D)</b> ingl <i> debye</i>. Dipoolmomendi ühik: 1 D
= 3,336 ´ 10<sup>–30</sup> C&#8729;m.</p>

<p><b>dehüdraativ (veetustav) aine</b> ingl <i> dehydrating
agent</i>. Reagent, mis seob ainest vee või ka vastavad elemendid. Näiteks H<sub>2</sub>SO<sub>4</sub>.</p>

<p><b>dehüdrogeenimine</b> ingl <i> dehydrogenation</i>.
Vesiniku eraldamine kahe naabersüsiniku küljest nii, et tekib süsinik-süsinik-kaksikside.</p>

<p><b>dehüdrohalogeenimine</b> ingl <i> dehydrohalogenation</i>.
Vesiniku ja halogeeni aatomi eraldamine kahe naabersüsiniku küljest nii, et
tekib süsinik-süsinik-kaksikside.</p>

<p><b>dekanteerima</b> ingl <i> decant</i>. Vedelikku
ettevaatlikult teise, raskema vedeliku või tahkise pealt ära valama.</p>

<p><b>delokaliseeritud</b> ingl <i> delocalized</i>. Üle ruumi
laiali määritud. Näiteks <i>delokaliseeritud elektronid</i> on molekulis laiali
paigutatud mitme aatomi vahel.</p>

<p><b>delta (&#8710;, reaktsioonivõrrandis)</b> ingl <i> delta (&#8710;,
in a chemical equation)</i>. Sümbol, mis tähistab, et reaktsioon toimub
kõrgemal temperatuuril.</p>

<p><b>delta <i>X</i> (&#8710;<i>X</i>)</b> ingl <i> delta X</i>.
Omaduse lõpp- ja algväärtuse vahe, &#916;<i>X</i> = <i>X</i><sub>lõpp</sub> - <i>X</i><sub>alg</sub>.
Näiteks &#916;<i>T</i>, &#916;<i>E</i>.</p>

<p><b>denaturatsioon</b> ingl <i> denaturation</i>. Suure
molekuli, näiteks valgu loomuliku struktuuri kadumine.</p>

<p><b>deprotoneerumine</b> ingl <i> deprotonation</i>. Prootoni
eraldumine Br¸nstedi happest. Näiteks NH<sub>4</sub><sup>+</sup>(aq) + H<sub>2</sub>O(v)
&#8594; H<sub>3</sub>O<sup>+</sup>(aq)
+ NH<sub>3</sub>(aq).</p>

<p><b>destillaat</b> ingl <i> distillate</i>. Destillatsiooni
tulemusena saadud vedelik.</p>

<p><b>destillatsioon</b> ingl <i> distillation</i>. Segu
komponentideks lahutamine nende erinevat lenduvust kasutades.</p>

<p><b>deuteron</b> ingl <i> deuteron</i>. Raske vesiniku ehk
deiteeriumi tuum <sup>2</sup>H<sup>+</sup> koosneb prootonist ja neutronist.</p>

<p><b>diagonaalne seos</b> ingl <i> diagonal relationship</i>.
Perioodilisustabeli diagonaalsete naabrite omaduste sarnasus, eriti 2. ja 3.
perioodi vasakus osas. Näiteks Li ja Mg, Be ja Al.</p>

<p><b>diamagnetiline (aine)</b> ingl <i> diamagnetic (substance)</i>.
Aine, mis tõukub magnetväljast välja, koosneb aatomitest, ioonidest või
molekulidest, millel pole paardumata elektrone. Enamik aineid on
diamagnetilised.</p>

<p><b>diamiin</b> ingl <i> diamine</i>. Orgaaniline ühend, mis
sisaldab kahte –NH<sub>2</sub>-rühma.</p>

<p><b>diferentsiaalarvutus</b> ingl <i> differential calculus</i>.
Matemaatika osa, mis käsitleb funktsioonide tuletisi ja nende rakendusi. Vt ka
lisa 1F.</p>

<p><b>difraktsioon</b> ingl <i> diffraction</i>. Lainete
kõrvalekaldumine sirgjoonelisest levimisteest, nende paindumine tõkete taha ja
ka sellega kaasnev interferents. Vt ka <i>röntgendifraktsioon</i>.</p>

<p><b>difraktsioonipilt</b> ingl <i> diffraction pattern</i>.
Difraktsiooni tulemusena tekkiv heledate ja tumedate alade vaheldumine
ekraanil.</p>

<p><b>difusioon</b> ingl <i> diffusion</i>. Ühe aine osakeste
liikumine teise aine osakeste vahele.</p>

<p><b>dimeer</b> ingl <i> dimer</i>. Kahe ühesuguse molekuli
kompleks. Näiteks Al<sub>2</sub>Cl<sub>6</sub> on AlCl<sub>3</sub> dimeer.</p>

<p><b>diool</b> ingl <i> diol</i>. Orgaaniline ühend, mis
sisaldab kahte –OH-rühma.</p>

<p><b>dipeptiid</b> ingl <i> dipeptide</i>. Kahe aminohappe
kondensatsioonil tekkinud <i>peptiid</i>.</p>

<p><b>dipool</b> ingl <i> dipole</i>. Kahest võrdvastupidisest
lähestikku paiknevast laengust koosnev süsteem.</p>

<p><b>dipool-dipooltoime</b> ingl <i> dipole-dipole interaction</i>.
Vastasmõju kahe dipooli vahel: samamärgilised laengud tõukuvad ja erimärgilised
tõmbuvad.</p>

<p><b>dipooli ja indutseeritud dipooli vastastikmõju</b> ingl <i>
dipole-inducted dipole interaction</i>. Vastasmõju dipooli ja tema poolt
mittepolaarses molekulis esile kutsutud (indutseeritud) lühiajalise dipooli
vahel.</p>

<p><b>dipoolmoment</b> ingl <i> dipole moment</i>. Dipooli mõõt
(enamasti debaides).</p>

<p><b>disahhariid</b> ingl <i> disaccharide</i>. Kahest
lihtsuhkrust kondensatsiooni teel moodustunud liitsuhkur. Näiteks sahharoos C<sub>12</sub>H<sub>22</sub>O<sub>11</sub>.</p>

<p><b>dispersioon</b> ingl <i> dispersion</i>. 1. Valguse
jagamine tema koostisvärvideks (näiteks prismaga). 2. Vt <i>suspensioon</i>.</p>

<p><b>dispersioonijõud</b> ingl <i> dispersion force</i>. Vt <i>Londoni
jõud</i>.</p>

<p><b>disproportsioneerumine</b> ingl <i> disproportionation</i>.
Redoksreaktsioon, kus sama element ühel ajal oksüdeerub ja redutseerub. Näiteks
2 Cu<sup>+</sup>(aq) &#8594;
Cu(t) + Cu<sup>2+</sup>(aq).</p>

<p><b>dissotsiatsioon</b> ingl <i> dissociation</i>. 1. Sideme
katkemine. 2. Ioonide eraldumine üksteisest ioonilise tahkise lahustumisel.</p>

<p><b>dissotsiatsioonienergia (<i>D</i>)</b> ingl <i>
dissociation energy</i>. Energia, mida tuleb kulutada omavahel seotud aatomite
või rühmade lahkuviimiseks.</p>

<p><b>dissotsiatsioonikonstant</b> ingl <i> dissociation
constant</i>. Vt <i>happe dissotsiatsioonikonstant (K</i><sub>a</sub><i>)</i>.</p>

<p><b>dissotsiatsioonimäär</b> ingl <i> percentage ionization</i>.
Protsentides väljendatud aine molekulide hulk, mis on ioonide kujul.</p>

<p><b>disulfiidside</b> ingl <i> disulfide link</i>. Valkude
sekundaar- ja tertsiaarstruktuuri stabiliseeriv side –S–S–.</p>

<p><b>domeen</b> ingl <i> domain</i>. Piirkond metallis, kus
aatomite elektronspinnid on orienteeritud samasse suunda ja tekib <i>ferromagnetism</i>.</p>

<p><b>dopeerimine</b> ingl <i> doping</i>. Puhtale tahkisele
väikese teadaoleva hulga teise aine lisamine.</p>

<p><b><i>d</i>-orbitaal</b> ingl <i> d-orbital</i>. Vt <i>aatomorbitaal</i>.</p>

<p><b>dþaul (J)</b> ingl <i> joule</i>. Energia SI ühik, 1 J = 1
kg&#8729;m2&#8729;s<sup>–2</sup>.</p>

<p><b>dublett</b> ingl <i> duplet</i>. Heeliumisarnase
elektronkonfiguratsiooni 1s<sup>2</sup> elektronipaar.</p>

<p><b>dünaamiline tasakaal</b> ingl <i> dynamic equilibrium</i>.
Olukord, kui päri- ja vastassuunalise protsessi kiirused on võrdsed. Näiteks
aurustumine ja kondeseerumine või keemiline reaktsioon tasakaaluolekus.</p>

<p><b>ebastabiilsuse ala</b> ingl <i> sea of instability</i>.
Ebastabiilsete (spontaanselt lagunevate ja radioaktiivselt kiirgavate) tuumade
ala graafikul „Massiarv <i>versus</i> aatomnumber”. Vt ka <i>stabiilsuse riba</i>.</p>

<p><b>ebullioskoopiline konstant (<i>k</i><sub>b</sub>)</b> ingl <i>
boiling-point constant</i>. Konstant, mis seob omavahel lahuse molaalsuse ja
tema keemistemperatuuri tõusu (puhta lahusti suhtes).</p>

<p><b>edasikandumine</b> ingl <i> propagation</i>.
Ahelreaktsiooni jätkumise etapid, kus üks ahelakandja reageerib lähteainega ja
moodustub uus ahelakandja. Näiteks Br· + H<sub>2</sub> &#8594; HBr + H·, H· + Br<sub>2</sub>
&#8594; HBr +
Br·. Vt ka <i>ahelreaktsioon</i>.</p>

<p><b>eeltasakaalutingimus</b> ingl <i> pre-equilibrium
condition</i>. Tekib (või arvatakse, et tekib), kui reaktsioonimehhanismi
aeglase etapi eel tekib vaheühend kiire tasakaalureaktsiooni tulemusena.</p>

<p><b>eeter</b> ingl <i> ether</i>. Orgaaniline ühend
üldvalemiga R–O–R'. Näiteks etüülmetüüleeter CH<sub>3</sub>OC<sub>2</sub>H<sub>5</sub>,
dietüüleeter C<sub>2</sub>H<sub>5</sub>OC<sub>2</sub>H<sub>5</sub>.</p>

<p><b>efektiivne tuumalaeng (<i>Z</i><sub>eff</sub>)</b> ingl <i>
effective nuclear charge</i>. Tuumalaeng, mis mõjub elektronile, kui arvestada
teiste aatomi elektronide varjestavat mõju.</p>

<p><b>efusioon</b> ingl <i> effusion</i>. Aine, tavaliselt gaasi
väljatungimine läbi väikese augu.</p>

<p><b>eksotermiline protsess</b> ingl <i> exothermic process</i>.
Protsess, kus soojus eraldub (&#916;<i>H</i> &lt; 0). Näiteks tahkumine ja N<sub>2</sub>(g)
+ 3 H<sub>2</sub>(g)
&#8594; 2 NH<sub>3</sub>(g).</p>

<p><b>eksperiment</b> ingl <i> experiment</i>. Kontrollitud tingimustel tehtud katse.</p>

<p><b>eksponendieelne faktor (<i>A</i>)</b> ingl <i> pre-exponential factor</i>. Reaktsiooni kiiruskonstandi temperatuurisõltuvuse (nn Arrheniuse graafiku) algordinaadist leitav konstant.</p>

<p ><b>eksponentsiaalne vähenemine</b> ingl <i> exponential decay</i>. Vähenemine, mis matemaatiliselt sõltub ajast
kujul e<sup>–<i>kt</i></sup>. Näiteks [A] = [A]<sub>0</sub>e<sup>–<i>kt</i></sup>.</p>

<p><b>ekstensiivne suurus</b> ingl <i> extensive property</i>. Proovi füüsikaline omadus, mis sõltub proovi massist. Näiteks ruumala,
entalpia, entroopia.</p>

<p><b>ekstrapoleerima</b> ingl <i> extrapolate</i>. Sõltuvuse antud väärtuste rea (või graafiku) abil tema väljaspool seda rida asetsevate
väärtuste leidmine.</p>

<p><b>ekvatoriaalne side</b> ingl <i> equatorial bond</i>. Side,
mis paikneb risti molekuli teljega (eriti bipüramidaalsetes ja oktaeedrilistes
molekulides).</p>

<p><b>ekvatoriaalne vaba elektronipaar</b> ingl <i> equatorial
lone pair</i>. Elektronipaar, mis paikneb risti molekuli teljega (eriti
bipüramidaalsetes ja oktaeedrilistes molekulides).</p>

<p><b>ekvimolaarne</b> ingl <i> equimolar</i>. Võrdse molaarse
kontsentratsiooniga või sama arvu moole sisaldav.</p>

<p><b>ekvivalentdoos</b> ingl <i> dose equivalent</i>. Proovi poolt
neelatud kiirguse hulk, arvestades selle kiirguse <i>suhtelist bioloogilist
efektiivsust</i>. Ekvivalentdoosi mõõtühik on siivert (varem rem).</p>

<p><b>ekvivalentsuspunkt</b> ingl <i> equivalence point</i>. Vt <i>stöhhiomeetriapunkt</i>.</p>

<p><b>elastomeer</b> ingl <i> elastomer</i>. Elastne polümeer. Näiteks
kumm (polüisopropeen).</p>

<p><b>elastsus</b> ingl <i> elasticity</i>. Materjali
võime võtta pärast välise jõu lakkamist tagasi esialgne kuju.</p>

<p><b>elektrijuhtivus</b> ingl <i> electrical conduction</i>.
Elektrilaengu edasikandumine läbi aine.</p>

<p><b>elektriline dipool</b> ingl <i> electric dipole</i>. Vt <i>dipool</i>.</p>

<p><b>elektriline dipoolmoment (&#956;)</b> ingl <i> electric
dipole moment</i>. Vt <i>dipoolmoment</i>.</p>

<p><b>elektriväli</b> ingl <i> electric field</i>. Mõjuala, mis
mõjub laetud objektidele.</p>

<p><b>elektrofiil</b> ingl <i> electrophile</i>. Reagent, mis
tõmbub kõrge elektrontihedusega alaga.</p>

<p><b>elektrofiilne asendus</b> ingl <i> electrophilic substitution</i>.
Asendusreaktsioon, mis toimub <i>elektrofiili</i> ataki tulemusena. Näiteks
benseeni nitreerimine.</p>

<p><b>elektrokeemia</b> ingl <i> electrochemistry</i>.
Keemiaharu, mis uurib keemiliste reaktsioonide abil elektri saamist,
oksüdeerijate ja redutseerijate suhtelist tugevust ning elektri toimel
keemiliste reaktsioonide läbiviimist.</p>

<p><b>elektrokeemiline element</b> ingl <i> electrochemical cell</i>.
Kahest elektrolüüti sukeldatud elektroodist koosnev süsteem. <i>Galvaanielement
(volta rakk)</i> on elektri tootmiseks kasutatav elektrokeemiline element. <i>Elektr</i><i>o</i><i>lüütilises
elemendis</i> kasutatakse elektrivoolu keemilise reaktsiooni läbiviimiseks.</p>

<p><b>elektrokeemiline pingerida</b> ingl <i> electrochemical
series</i>. Redokspaarid oksüdeerivate või redutseerivate võimete järjekorras.
Tavaliselt on alguses tugevad oksüdeerijad ja lõpus tugevad redutseerijad.
Samas algab metallide elektrokeemiline pingerida kõige tugevamate
redutseerijatega.</p>

<p><b>elektrolüüs</b> ingl <i> electrolysis</i>. Keemiline
reaktsioon, mis toimub vedelikku läbiva elektrivoolu toimel.</p>

<p><b>elektrolüüsirakk</b> ingl <i> electrolytic cell</i>. Vt <i>elektrokeemiline
element</i>.</p>

<p><b>elektrolüüt</b> ingl <i> electrolyte</i>. 1.
Ioonjuhtivusega keskkond. 2. Aine, mille lahustumisel tekib elektrit juhtiv
lahus. <i>Tugev elektrolüüt</i> on lahuses täielikult ioniseerunud. <i>Nõrk
elektrolüüt</i> on ioniseerunud vaid osaliselt. <i>Mitteelektrolüüt</i> lahuses
ei ioniseeru. Näiteks NaCl on tugev elektrolüüt, CH<sub>3</sub>COOH on nõrk
elektrolüüt ja C<sub>6</sub>H<sub>12</sub>O<sub>6</sub> on mitteelektrolüüt.</p>

<p><b>elektromagnetkiirgus</b> ingl <i> electromagnetic
radiation</i>. Ostsilleeriv magnet- ja elektrivälja laine, näiteks nähtav
valgus, röntgeni- ja gammakiired.</p>

<p><b>elektromagnetväli</b> ingl <i> electromagnetic field</i>.
Liikuvate laetud osakeste mõjuala.</p>

<p><b>elektromotoorjõud </b> ingl <i> electromotive force (emf,
E)</i>. Vt <i>nullvoolupotentsiaal.</i></p>

<p><b>elektron (e<sup>–</sup>)</b> ingl <i> electron</i>.
Negatiivse laenguga elementaarosake, mis paikneb väljaspool aatomituuma.</p>

<p><b>elektronafiinsus (<i>E</i><sub>ea</sub>)</b> ingl <i>
electron affinity</i>. Energia, mis vabaneb elektroni liitmisel gaasifaasilise
aatomi, molekuli või iooniga.</p>

<p><b>elektronasetus (VSEPR-mudelis)</b> ingl <i> electron
arrangement</i>. Kolmemõõtmeline sidemete ja vabade elektronipaaride paigutus
molekulis keskse aatomi ümber.</p>

<p><b>elektronegatiivne element</b> ingl <i> electronegative
element</i>. Kõrge elektronegatiivsusega element.</p>

<p><b>elektronegatiivsus (&#967; , chi)</b> ingl <i>
electronegativity</i>. Aatomi võime tõmmata keemilises sidemes elektronipaari
enda poole.</p>

<p><b>elektronidefitsiitsed ühendid</b> ingl <i> electron-deficient compound</i>. Ühendid, mille molekulis on korrektse Lewisi
struktuuri kirjutamiseks liiga vähe elektrone. Näiteks B<sub>2</sub>H<sub>6</sub>.</p>

<p><b>elektronihaare</b> ingl <i> electron capture</i>.
Elektroni sidumine <i>s</i>-orbitaalilt tuuma koostisesse tuumareaktsioon
käigus.</p>

<p><b>elektronjuht</b> ingl <i> electronic conductor</i>. Aine,
mis juhib elektrit elektronide liikumise tõttu.</p>

<p><b>elektronkiht</b> ingl <i> shell</i>. Aatomi kõik sama
peakvantarvuga orbitaalid. Näiteks üks 2<i>s</i>- ja kolm 2<i>p</i>-orbitaali
moodustavad elektronkihi, mille <i>n</i> = 2.</p>

<p><b>elektronkonfiguratsioon</b> ingl <i> electron
configuration</i>. Täidetud orbitaalide loend aatomis või molekulis. Näiteks N,
1<i>s</i><sup>2</sup>2<i>s</i><sup>2</sup>2<i>p</i><sup>3</sup>.</p>

<p><b>elektronstruktuur</b> ingl <i> electronic structure</i>.
Detailne elektronide jaotus tuumade ümber aatomites ja molekulides.</p>

<p><b>elektronvolt (eV)</b> ingl <i> electronvolt</i>. Energiaühik.
Elektroni potentsiaalne energia muutub 1 eV, kui ta läbib potentsiaalide vahe
1V. 1 eV = 1,60218 ´ 10<sup>–19</sup> J.</p>

<p><b>elektrood</b> ingl <i> electrode</i>. Metallist
elektrijuht, mis elektrokeemilises rakus on kontaktis elektrolüüdiga.</p>

<p><b>elektropositiivne element</b> ingl <i> electropositive
element</i>. Madala elektronegatiivsusega element, mis enamasti loovutab
ühendite moodustamisel elektrone. Näiteks Cs, Mg.</p>

<p><b>elektrostaatiline potentsiaalne energia</b> ingl <i>
Coulomb potential energy</i>. Elektrilaengu potentsiaalne energia teise laengu
läheduses, see potentsiaalne energia on pöördvõrdeline laengutevahelise
kaugusega.</p>

<p><b>elektrostaatiline tõmbumine</b> ingl <i> coulombic
attraction</i>. Tõmbumine vastasmärgiliste laengute vahel.</p>

<p><b>elektrostaatilise potentsiaali pind</b> ingl <i>
electrostatic potential surface</i>. Molekuli struktuuri graafiline kujutis,
kus samatihedusepinnal on erinevate värvidega kujutatud sealsed
elektrostaatilise potentsiaali väärtused, ka „elpot”-pind. </p>

<p><b>elemendi potentsiaal</b> ingl <i> cell potential</i>. Vt <i>nullvoolupotentsiaal</i>.</p>

<p><b>elemendi skeem</b> ingl <i> cell diagram</i>.
Elektrokeemilise elemendi skeem, mis vastab antud redoksreaktsioonile. Näiteks Zn(t)|Zn<sup>2+</sup>(aq)||Cu<sup>2+</sup>(aq)|Cu(t).</p>

<p><b>element</b> ingl <i> element</i>. Aine, mida ei saa
keemiliselt lihtsamateks osadeks jagada, sama arvu prootoneid omavate aatomite
klass. Näiteks vesinik, kuld, uraan.</p>

<p><b>elementaarlaeng (<i>e</i>)</b> ingl <i> fundamental charge</i>. Elektroni laengu suurus.</p>

<p><b>elementaarosake</b> ingl <i> subatomic particle</i>.
Osakesed, mis on väiksemad kui aatom. Näiteks elektron, prooton ja neutron.</p>

<p><b>elementaarreaktsioon</b> ingl <i> elementary reaction</i>.
Reaktsioonimehhanismi üks etapp, mida ei saa lihtsamateks etappideks jagada.</p>

<p><b>elementanalüüs</b> ingl <i> combustion analysis</i>.
Proovi koostise määramine tema põlemissaaduste masside määramise teel.</p>

<p><b>elimineerimisreaktsioon</b> ingl <i> elimination reaction</i>.
Reaktsioon, kus kaks naabersüsinike küljes olnud rühma või aatomit eralduvad
molekulist ja süsinike vahel tekib kordne side. Näiteks CH<sub>3</sub>CHBrCH<sub>3</sub>
+ OH<sup>–</sup> &#8594;
CH<sub>3</sub>CH=CH<sub>2</sub> + H<sub>2</sub>O + Br<sup>–</sup>.</p>

<p><b>empiiriline</b> ingl <i> empirical</i>. Eksperimendist
tuletatud.</p>

<p><b>emulsioon</b> ingl <i> emulsion</i>. Ühe vedeliku tilkade
dispersioon teises vedelikus.</p>

<p><b>enantiomeerid</b> ingl <i> enantiomers</i>. Optiliste
isomeeride paar, mis on teineteise peegelpildid ja mida ei saa
üksteisega kattuma panna.</p>

<p><b>endotermiline protsess</b> ingl <i> endothermic process</i>.
Protsess, kus soojus neeldub (&#916;<i>H</i> &gt; 0). Näiteks aurustumine, N<sub>2</sub>O<sub>4</sub>(g)
&#8594; 2 NO<sub>2</sub>(g).</p>

<p><b>energia (E)</b> ingl <i> energy</i>. Süsteemi võime teha
tööd või loovutada soojust. <i>Kineetiline energia</i> tuleneb süsteemi
liikumisest, <i>potentsiaalne energia</i> tema asendist ja <i>koguenergia</i>
on kahe eelmise summa.</p>

<p><b>energia jäävuse seadus</b> ingl <i> law of conservation of
energy</i>. Energia ei saa tekkida ega kaduda, see võib vaid muunduda ühest
vormist teise.</p>

<p><b>energia võrdse jaotumise printsiip</b> ingl <i>
equipartition theorem</i>. Iga liikumisviisi keskmine panus molekuli energiasse
temperatuuril <i>T</i> on võrdne avaldisega ½<i>kT</i>, kus <i>k</i> on <i>Boltzmanni
konstant</i>.</p>

<p><b>energiatase</b> ingl <i> energy level</i>. Kvanditud
süsteemis (näiteks aatom või molekul) lubatud energia väärtus.</p>

<p><b>ensüüm</b> ingl <i> enzyme</i>. Bioloogiline katalüsaator.</p>

<p><b>entalpia (<i>H</i>)</b> ingl <i> enthalpy</i>.
Olekufunktsioon, <i>H</i> = <i>U</i> + <i>PV</i>. Entalpiamuut on võrdne
konstantsel rõhul üle kantud soojusega.</p>

<p><b>entalpiatihedus</b> ingl <i> enthalpy density</i>. Kütuse
põlemisentalpia liitri kütuse kohta (ilma miinusmärgita, st positiivse
suurusena).</p>

<p><b>entroopia (<i>S</i>)</b> ingl <i> entropy</i>. 1. Süsteemi
korrapäratuse mõõt. 2. Entroopiamuut on võrdne süsteemile pöörduvalt antud
soojuse ja selle ülekande toimumise temperatuuri jagatisega.</p>

<p><b><i>e</i>-orbitaal</b> ingl <i> e-orbital</i>.
Orbitaal <i>d<sub>z</sub></i><sub>2</sub> või
<i>d<sub>x</sub></i><sub>2-<i>y</i>2</sub> oktaeedrilises või
tetraeedrilises kompleksis (kristallivälja teoorias). Oktaeedrilises kompleksis
tähistatakse seda <i>e</i><sub>g</sub>.</p>

<p><b>equilibrium</b> ingl <i> equilibrium</i>. Vt <i>keemiline
tasakaal</i>, <i>dünaamiline tasakaal</i>.</p>

<p><b>ergastamine</b> ingl <i> promotion (of an electron)</i>.
Sidemete moodustamise kirjeldamisel kasutatav hüpoteetiline elektroni
ergastamine kõrgema energiaga orbitaalile.</p>

<p><b>ergastatud olek</b> ingl <i> excited state</i>. Madalaima
energiaga olekust erinev olek.</p>

<p><b>erisoojusmahtuvus e erisoojus</b> ingl <i> specific heat
capacity</i>. Proovi soojusmahtuvus jagatuna tema massiga.</p>

<p><b>erituumaline kaheaatomiline molekul</b> ingl <i>
heteronuclear diatomic molecule</i>. Kahest eri elemendi aatomist koosnev
molekul. Näiteks HCl ja CO.</p>

<p><b>esimene ionisatsioonienergia (<i>I</i><sub>1</sub>)</b> ingl <i>
first ionization energy</i>. Vt <i>ionisatsioonienergia</i>.</p>

<p><b>esimene tuletis (d<i>y</i>/d<i>x</i>)</b> ingl <i> first
derivative</i>. Kõvera puutuja tõus. Vt lisa 1F.</p>

<p><b>esimest järku reaktsioon</b> ingl <i> first-order reaction</i>.
Reaktsioon, mille kiirus on võrdeline reageeriva aine kontsentratsiooniga.</p>

<p><b>ester</b> ingl <i> ester</i>. Karboksüülhappe ja alkoholi
reaktsioonil lisaks veele tekkiv produkt valemiga RCOOR'. Näiteks etüülatsetaat
e etüületanaat CH<sub>3</sub>COOC<sub>2</sub>H<sub>5</sub>.</p>

<p><b>esterifikatsioon</b> ingl <i> esterification</i>. <i>Estri</i>
moodustamise reaktsioon karboksüülhappe ja alkoholi vahel.</p>

<p><b>faas</b> ingl <i> phase</i>. Aine kindel füüsikaline olek.
Aine võib olla gaasilises, vedelas või tahkes faasis. Mõnel juhul võib vedelaid
või tahkeid faase olla mitu. Näiteks valge ja hall tina on tina kaks tahket
faasi; jää, vedel vesi ja veeaur on vee kolm faasi.</p>

<p><b>faasidiagramm</b> ingl <i> phase diagram</i>. Aine
erinevate faaside (tahked, vedelad ja gaasiline) eksisteerimise tingimuste
graafiline esitus. Faase eraldava joone punktid vastavad tingimustele, kui kaks
naaberfaasi on omavahel tasakaalus. <i>Ühekomponentne faasidiagramm</i> on
individuaalse aine faasidiagramm.</p>

<p><b>faasiüleminek</b> ingl <i> phase transition</i>. Aine
üleminek ühest faasist teise. Näiteks aurustumine, valge tina &#8594; hall tina.</p>

<p><b>Fahrenheiti skaala</b> ingl <i> Fahrenheit scale</i>.
Temperatuuriskaala, kus vee külmumistemperatuur on 32 kraadi ja vee
keemistemperatuur 212 kraadi. Skaala ühik on „kraadi Fahrenheiti”, °F.</p>

<p><b>Faraday arv, ka Faraday konstant, (<i>F</i>)</b> ingl <i>
Faraday's constant</i>. Ühe mooli elektronide laeng: <i>F</i> = <i>N</i><sub>a</sub><i>e</i>
= 96,485 kC&#8729;mol<sup>–1</sup>.</p>

<p><b>Faraday elektrolüüsiseadus</b> ingl <i> Faraday's law of
electrolysis</i>. Elektrivoolu toimel moodustunud aine kogus on võrdeline
lahust läbinud elektronide hulgaga.</p>

<p><b>fenool</b> ingl <i> phenol</i>. Orgaaniline ühend, kus hüdroksüülrühm
on seotud otse aromaatse tuumaga (Ar–OH). Näiteks fenool C<sub>6</sub>H<sub>5</sub>OH.</p>

<p><b>ferromagnetism</b> ingl <i> ferromagnetism</i>. Mõne aine
võime olla püsivalt magnetiseeritud. Näiteks raud ja magnetiit Fe<sub>3</sub>O<sub>4</sub>.</p>

<p><b>ferrovedelik</b> ingl <i> ferrofluid</i>. Magnetiline
vedelik, mis koosneb viskoossesse õlitaolisse pindaktiivset ainet sisaldavasse
vedelikku (näiteks mineraalõlisse) suspendeeritud peenest magnetiliste
omadustega aine (näiteks magnetiit Fe<sub>3</sub>O<sub>4</sub>) osakestest.</p>

<p><b>filtrimine</b> ingl <i> filtration</i>. Heterogeense tahke
ja vedela aine segu lahutamine, juhtides seda läbi peenikese võrgu.</p>

<p><b>flokulatsioon</b> ingl <i> flocculation</i>.
Kolloidosakeste pöörduv liitumine suuremateks osakesteks, mida saab filtrida.</p>

<p><b>fluorestsents</b> ingl <i> fluoresence</i>. Valguse
kiirgamine molekulide poolt, mis on ergastatud kõrgemal sagedusel kiirgusega.</p>

<p><b>footon</b> ingl <i> photon</i>. Elektromagnetkiirguse
osakesetaoline pakett. Footoni energia on <i>E</i> = <i>h</i>&#957;, kui &#957;
on footoni sagedus.</p>

<p><b><i>f</i>-orbitaal</b> ingl <i> f-orbital</i>. Vt <i>aatomorbitaal</i>.</p>

<p><b>formaalne anhüdriid</b> ingl <i> formal anhydride</i>. <i>Happe
anhüdriid</i>, mis ei pruugi veega reageerida ja vastavat hapet moodustada. Näiteks
CO on metaanhappe HCOOH formaalne anhüdriid.</p>

<p><b>formaalne laeng</b> ingl <i> formal charge</i>. 1. Aatomi
laeng molekulis eeldusel, et kõik sidemed on kovalentsed ja mittepolaarsed. 2.
Formaalne laeng = vaba aatomi valentselektronide arv – (vabades
elektronipaarides olevate elektronide arv + 1/2 ´ jagatud elektronide arv).</p>

<p><b>fosfoor</b> ingl <i> phosphor</i>. Fosforestsentsmaterjal,
mis kiirgab pärast ergastamist valgust.</p>

<p><b>fosforestsents</b> ingl <i> phosphorescence</i>.
Pikaajaline <i>luminestsents</i>.</p>

<p><b>fossiilne kütus</b> ingl <i> fossil fuel</i>.
Elusorganismide osaliselt lagunenud jäänustest moodustunud kütused (peamiselt
kivisüsi, nafta, maagaas, ka põlevkivi).</p>

<p><b>fotoelektriline efekt</b> ingl <i> photoelectric effect</i>.
Elektronide väljalöömine metalli pinnalt pealelangeva elektromagnetkiirguse poolt.</p>

<p><b>fotokeemiline reaktsioon</b> ingl <i> photochemical
reaction</i>. Reaktsioon, mille põhjustab valgus. Näiteks H<sub>2</sub>(g) + Cl<sub>2</sub>(g)
2 HCl(g).</p>

<p><b>fraktsioneeriv destillatsioon</b> ingl <i> fractional
distillation</i>. Vedelike segu lahutamine komponentideks korduvate
destillatsioonide tulemusena, kasutades komponentide erinevaid lenduvusi.</p>

<p><b>fraktsioon</b> ingl <i> fraction</i>. Erinevates
keemistemperatuuri vahemikes saadud destillaadi osad.</p>

<p><b>Fraschi protsess</b> ingl <i> Frasch process</i>. Väävli
kaevandamine tema lahustamisel rõhu all ülekuumendatud veega.</p>

<p><b>funktsionaalrühm</b> ingl <i> functional group</i>.
Aatomite rühm, mis annab orgaanilisele molekulile teatud omadused. Näiteks –OH,
–Br, –COOH. </p>

<p><b>funktsionaliseerimine</b> ingl <i> functionalization</i>.
Funktsionaalrühmade viimine alkaani molekuli.</p>

<p><b>füüsikaline keemia</b> ingl <i> physical chemistry</i>.
Keemia põhimõtete uurimine.</p>

<p><b>füüsikaline olek</b> ingl <i> physical state</i>. Aine
tahkise, vedeliku või gaasina olemine antud temperatuuril.</p>

<p><b>füüsikaline omadus </b> ingl <i> physical property</i>. Aine omadus, mida saab vaadelda või mõõta ilma ainet keemiliselt muutmata.</p>

<p><b>füüsikaline tasakaal</b> ingl <i> physical equilibrium</i>.
Olek, kui aine kaks või enam faasi eksisteerivad koos üksteiseks üle minemata. Näiteks
vesi ja jää rõhul 1 atm ja temperatuuril 0 °C.</p>

<p><b>gaas</b> ingl <i> gas</i>. Aine voolav vorm, mis täidab
täielikult anuma ja mida saab kergesti kokku suruda. (Vahel eristatakse gaasi
aurust selle poolest, et gaas on aine oma kriitilisest temperatuurist kõrgemal
temperatuuril. Aur on aine gaasiline vorm kriitilisest temperatuurist madalamal
temperatuuril.)</p>

<p><b>gaaside kineetiline mudel</b> ingl <i> kinetic model</i>.
Ideaalgaasi mudel, mille järgi punktmassikujulised molekulid liiguvad
juhuslikus suunas sirgjooneliselt, kuni kokku põrkavad.</p>

<p><b>gaasivedelikkromatograafia</b> ingl <i> gas-liquid
chromatography</i>. Kromatograafia variant, kui gaasivoog kannab proovi üle
statsionaarse vedela faasi.</p>

<p><b>galvaanielement</b> ingl <i> galvanic cell</i>. Vt <i>elektrokeemiline
element</i>.</p>

<p><b>galvaaniline katmine</b> ingl <i> galvanize</i>. Metalli
elektrokeemiline katmine õhukese metallikihi, sageli tsingiga.</p>

<p><b>galvanosteegia (elektrokeemiline katmine)</b> ingl <i>
electroplating</i>. Objekti pinna katmine elektrolüüsil õhukese metallikihiga.</p>

<p><b>gamma-(&#947;)kiirgus</b> ingl <i> gamma (&#947;)
radiation</i>. Tuumade kiiratav väga kõrge sageduse ja lühikese lainepikkusega
elektromagnetkiirgus.</p>

<p><b>geel</b> ingl <i> gel</i>. Pehme tahke kolloid, mis
tavaliselt koosneb tahke võrgustiku sisse kinni jäänud vedelikust.</p>

<p><b>Geigeri loendur</b> ingl <i> Geiger counter</i>. Radioaktiivsuse
detekteerimise ja mõõtmise seade, mis põhineb radioaktiivse kiirguse
ioniseerival toimel.</p>

<p><b>geomeetrilised isomeerid</b> ingl <i> geometrical isomers</i>.
Stereoisomeerid, kus aatomid paiknevad üksteise suhtes ruumis erinevalt (<i>cis</i>-<i>trans</i>-isomeeria).
</p>

<p><b>Gibbsi energia (G = H – TS)</b> ingl <i> Gibbs free
energy</i>. Süsteemi energia, mille arvel ta saab konstantsel rõhul ja
temperatuuril tööd teha. Iseeneslikud muutused konstantsel rõhul ja
temperatuuril toimuvad Gibbsi energia vähenemise suunas.</p>

<p><b>Grahami efusiooniseadus</b> ingl <i> Graham's law of
effusion</i>. Gaasi efusiooni kiirus on pöördvõrdeline tema molaarmassi
ruuduga.</p>

<p><b>grei (Gy)</b> ingl <i> gray</i>. <i>Neeldumisdoosi</i> SI
mõõtühik, 1 Gy = 1 J&#8729;kg<sup>–1</sup>. Vt ka <i>raad</i>.</p>

<p><b>Haberi protsess</b> ingl <i> Haber process (Haber-Bosch
process)</i>. Ammoniaagi katalüütiline süntees kõrgel rõhul.</p>

<p><b>Halli protsess</b> ingl <i> Hall process (Hall-Hérault
process)</i>. Alumiiniumi tootmine sulas krüoliidis lahustunud
alumiiniumoksiidi elektrolüüsil.</p>

<p><b>haloalkaan</b> ingl <i> haloalkane</i>. Halogeenrühma
sisaldav alkaan. Näiteks klorometaan CN<sub>3</sub>Cl.</p>

<p><b>halogeen</b> ingl <i> halogen</i>. 17./VII rühma element.</p>

<p><b>halogeenimine</b> ingl <i> halogenation</i>. Halogeeni
(tavaliselt orgaanilisse) ühendisse lisamine.</p>

<p><b>halogeniidioon</b> ingl <i> halide ion</i>. Halogeeni
aatomist moodustunud anioon. Näiteks F<sup>-</sup> või I<sup>-</sup>.</p>

<p><b>hamiltoniaan</b> ingl <i> hamiltonian</i>. Operaator <i>H</i>
Schrödingeri võrrandis <i>H</i>&#936; = <i>E</i>&#936;.</p>

<p><b>hape</b> ingl <i> acid</i>. Vt <i>Arrheniuse hape, Br¸nstedi
hape, Lewisi hape</i>. Üksi kasutatuna tähistab tavaliselt  Br¸nstedi hapet.</p>

<p><b>hape-alusindikaator</b> ingl <i> acid-base indicator</i>.
Vt <i>indikaator</i>.</p>

<p><b>happe anhüdriid</b> ingl <i> acid anhydride</i>. Aine, mis
veega reageerides moodustab oksohappe. Vt ka <i>formaalne anhüdriid</i>. Näiteks
SO<sub>3</sub> on väävelhappe anhüdriid.</p>

<p><b>happe dissotsiatsioonikonstant (<i>K</i><sub>a</sub>)</b> ingl <i> acidity constant (K</i><sub>a</sub><i>)</i>. Prootoni solvendile (näiteks
veele) loovutamise reaktsiooni tasakaalukonstant. Happe HA jaoks vesilahuses <i>K</i><sub>a</sub>=[H<sub>3</sub>O<sup>+</sup>][A<sup>-</sup>]/[HA].</p>

<p><b>happe dissotsiatsioonimäär</b> ingl <i> percentage
deprotonation</i>. Protsentides väljendatud nõrga happe osa, mis on lahuses
happe konjugeeritud alusena.</p>

<p><b>happe ionisatsiooni konstant (<i>K</i><sub>a</sub>)</b> ingl <i>
acidic ionization (dissociation) constant (K</i><sub>a</sub><i>)</i>. Vt <i>happe
dissotsiatsioonikonstant (K</i><sub>a</sub><i>)</i>.</p>

<p><b>happe-aluse tiitrimine</b> ingl <i> acid-base titration</i>.
Vt <i>tiitrimine.</i></p>

<p ><b>happeline ioon</b> ingl <i>
acidic ion</i>. Ioon, mis käitub Br¸nstedi happena. Näiteks NH<sub>4</sub><sup>+</sup>,
[Al(H<sub>2</sub>O)<sub>6</sub>]<sup>3+</sup>.</p>

<p><b>happeline lahus</b> ingl <i> acidic solution</i>. Lahus,
mille pH &lt; 7.</p>

<p><b>happeline oksiid</b> ingl <i> acidic oxide</i>. Oksiid,
mis moodustab veega reageerides happe. Mittemetallidele vastavad tavalised
happelised oksiidid. Näiteks CO<sub>2</sub>, SO<sub>3</sub>.</p>

<p><b>happeline puhverlahus</b> ingl <i> acid buffer</i>. Vt <i>puhver.</i></p>

<p><b>happeline vesinik, ka happeline vesiniku aatom</b> ingl <i>
acidic hydrogen atom</i>. Vesiniku aatom (täpsemalt sellise vesiniku aatomi
prooton), mida saab loovutada alusele.</p>

<p><b>happelisus</b> ingl <i> acidity</i>. Prootoni loovutamise
ulatus. Happelisemas aines on see suurem.</p>

<p><b>hargnemine</b> ingl <i> branching</i>. Ahelreaktsiooni
etapp, kus ühe ahelakandja osalusel moodustub mitu ahelakandjat. Näiteks ·O· +
H<sub>2</sub> &#8594;
·OH + ·H.</p>

<p><b>hargnenud ahelaga alkaan</b> ingl <i> branched alkane</i>.
Süsivesinik-kõrvalahelaid sisaldav alkaan.</p>

<p><b>Heisenbergi määramatuse printsiip</b> ingl <i> Heisenberg
uncertainty principle</i>. Kui osakese asukoht on teada täpsusega &#916;<i>x</i>,
siis selle impulss <i>p</i>, mis on paralleelne <i>x</i>-teljega, saab olla
samal ajal teada vaid täpsusega &#916;<i>p</i>, kus &#916;<i>p</i>&#916;<i>x </i><i>&#8805;</i> <i>&#295;</i>/2.</p>

<p><b>heksagonaalne tihepakend</b> ingl <i> hexagonal
close-packed structure (hcp)</i>. Tihepakend, kus kihid vahelduvad järjekorras
ABAB...</p>

<p><b>Hendersoni-Hasselbalchi võrrand</b> ingl <i>
Henderson-Hasselbalch equation</i>. Valem konjugeeritud hapet ja alust
sisaldava lahuse (<i>puhverlahuse</i>) pH ligikaudseks hindamiseks. Vt ka
peatükk 11.2.</p>

<p><b>Henry konstant</b> ingl <i> Henry's constant</i>. Konstant
<i>k</i><sub>H</sub> Henry seaduses.</p>

<p><b>Henry seadus</b> ingl <i> Henry's law</i>. Gaasi
lahustuvus vedelikus on võrdeline tema osarõhuga lahuse kohal: lahustuvus = <i>k</i><sub>H</sub>
´ osarõhk.</p>

<p><b>herts (Hz)</b> ingl <i> hertz</i>. Võnkesageduse SI ühik:
1 Hz on üks täisvõnge sekundi kohta, 1 Hz = 1 s<sup>–1</sup>.</p>

<p><b>Hessi seadus</b> ingl <i> Hess's law</i>.
Reaktsioonientalpia on selle vaheetappide entalpiamuutude summa.</p>

<p><b>heterogeenne katalüüs</b> ingl <i> heterogenous catalyst</i>.
Vt <i>katalüsaator</i>.</p>

<p><b>heterogeenne segu</b> ingl <i> heterogenous mixture</i>.
Segu, mille komponendid on erinevates ruumiosades ja neid võib optilise
mikroskoobi all eristada. Näiteks liiva ja suhkru segu.</p>

<p><b>heterogeenne sulam</b> ingl <i> heterogenous alloy</i>. Vt
<i>sulam</i>.</p>

<p><b>heterolüütiline dissotsiatsioon</b> ingl <i> heterolytic
dissociation</i>. Ioonideks dissotsieerumine. Näiteks CH<sub>3</sub>I &#8594; CH<sub>3</sub><sup>+</sup>
+ I<sup>–</sup>. Vrd <i>homolüütiline dissotsiatsioon</i>.</p>

<p><b>heterogeenne tasakaal</b> ingl <i> heterogenous
equilibrium</i>. Tasakaal, kus vähemalt üks aine on teistest erinevas faasis. Näiteks
AgCl(t) = Ag<sup>+</sup>(aq) + Cl<sup>–</sup>(aq).</p>

<p><b>homogeenne katalüsaator</b> ingl <i> homogenous catalyst</i>.
Vt <i>katalüsaator</i>.</p>

<p><b>homogeenne segu</b> ingl <i> homogenous mixture</i>. Segu,
kus komponendid on segunenud molekulaarsel tasemel. Näiteks õhk, lahused.</p>

<p><b>homogeenne sulam</b> ingl <i> homogenous alloy</i>. Vt <i>sulam</i>.</p>

<p><b>homogeenne tasakaal</b> ingl <i> homogenous equilibrium</i>.
Keemiline tasakaal, kus kõik osalevad ained on samas faasis. Näiteks H<sub>2</sub>(g)
+ I<sub>2</sub>(g) = 2 HI(g).</p>

<p><b>homolüütiline dissotsiatsioon</b> ingl <i> homolytic
dissociation</i>. Molekuli dissotsiatsioon radikaalideks. Näiteks CH<sub>3</sub>I
&#8594; CH<sub>3</sub>·+
I·. Vrd <i>heterolüütiline dissotsiatsioon</i>.</p>

<p><b>homöostaas</b> ingl <i> homeostasis</i>. Konstantsete
füsioloogiliste tingimuste hoidmine.</p>

<p><b>Hundi reegel</b> ingl <i> Hund's rule</i>. Kui alakihil on
rohkem kui üks orbitaal, siis paigutuvad elektronid kõigepealt erinevatele
orbitaalidele paralleelsete spinnidega ühekaupa.</p>

<p><b>hõivama</b> ingl <i> occupy</i>. Antud oleku
lainefunktsiooni omama, antud olekus olema.</p>

<p><b>hõõgvalgus</b> ingl <i> incandescence</i>. Kuuma keha
poolt kiiratav valgus.</p>

<p><b>hübridisatsioon</b> ingl <i> hybridization</i>. <i>Hübriidsete
orbitaalide</i> moodustamine.</p>

<p><b>hübriidne orbitaal</b> ingl <i> hybrid orbital</i>. Sama
aatomi erinevate orbitaalide kokkusegamisel saadud orbitaal. <i>Näiteks</i> <i>sp</i><sup>3</sup>-orbitaal.</p>

<p><b>hüdraat</b> ingl <i> hydrate</i>. Tahke ühend, mis
sisaldab H<sub>2</sub>O molekule. Näiteks CuSO<sub>4</sub>·5H<sub>2</sub>O.</p>

<p><b>hüdraatimine</b> ingl <i> hydration</i>. Orgaanilistele
ühenditele vee liitmine (kaksiksidemele - H ühele süsinikule ja OH teisele). Näiteks
CH<sub>2</sub>=CH<sub>2</sub> + H<sub>2</sub>O &#8594; CH<sub>3</sub>CH<sub>2</sub>OH.</p>

<p><b>hüdraatisomeerid</b> ingl <i> hydrate isomers</i>.
Isomeerid, mis erinevad ligandide ja H<sub>2</sub>O molekulide vahetuse poolest
koordinatsioonisfääris.</p>

<p><b>hüdraatvesi</b> ingl <i> water of hydration</i>. Vt <i>hüdratatsioon</i>.</p>

<p><b>hüdratatsioon</b> ingl <i> hydration</i>. Ioonide korral
vee molekulide seondumine keskse iooniga. </p>

<p><b>hüdratatsioonientalpia (&#8710;<i>H</i><sub>hyd</sub>)</b> ingl <i> enthalpy of hydration</i>. Gaasifaasiliste ioonide hüdratatsiooniga
kaasnev entlpiamuut.</p>

<p><b>hüdrateeritud</b> ingl <i> hydrated</i>. Vee molekulidega
seotud. Vt <i>hüdratatsioon</i>.</p>

<p><b>hüdriid</b> ingl <i> hydride</i>. Metalli või poolmetalli
binaarne ühend vesinikuga. Sageli kasutatakse seda terminit ka kõigi vesinikku
sisaldavate binaarsete ühendite kohta. <i>Soolataoline hüdriid</i> on vesinikuühend
tugevalt elektropositiivse metalliga, <i>metallilise sidemega hüdriidid</i>
moodustuvad mõne <i>d</i>-metalliga ja <i>molekulaarsed hüdriidid</i>
mittemetallidega. </p>

<p><b>hüdrofiilne</b> ingl <i> hydrophilic</i>. Vett külge
tõmbav. Näiteks hüdroksüülrühmad on hüdrofiilsed.</p>

<p><b>hüdrofoobne</b> ingl <i> hydrophobic</i>. Vett tõrjuv. Näiteks
süsivesinikahelad on hüdrofoobsed.</p>

<p><b>hüdrogeenimine</b> ingl <i> hydrogenation</i>. Vesiniku
liitmine kaksiksidemele. Näiteks CH<sub>3</sub>CH=CH<sub>2</sub> + H<sub>2</sub>
&#8594; CH<sub>3</sub>CH<sub>2</sub>CH<sub>3</sub>.</p>

<p><b>hüdroksüülrühm</b> ingl <i> hydroxyl group</i>. –OH-rühm
orgaanilises ühendis.</p>

<p><b>hüdrolüüsireaktsioon</b> ingl <i> hydrolysis reaction</i>.
1. Aine reageerimine veega, mis viib uue element-hapnik-sideme moodustumiseni. Näiteks
PCl<sub>5</sub>(t) + 4 H<sub>2</sub>O(v) &#8594; H<sub>3</sub>PO<sub>4</sub>(aq) + 5
HCl(aq). 2. Nõrga happe või aluse soola reaktsioon veega, mille tulemusena
moodustub lahuses teatud kogus vastavat dissotsieerumata hapet või alust ja
lahus muutub vastavalt aluselisemaks või happelisemaks. Näiteks Na<sup>+</sup>(aq)
+ F<sup>–</sup>(aq) + H<sub>2</sub>O  Na<sup>+</sup>(aq) + OH<sup>–</sup>(aq) +
HF(aq).</p>

<p><b>hüdrolüüsuma</b> ingl <i> hydrolyze</i>. Hüdrolüüsireaktsioonis
osalema. Vt ka <i>hüdrolüüsireaktsioon</i>.</p>

<p><b>hüdrometallurgiline protsess</b> ingl <i>
hydrometallurgical process</i>. Metallide saamine nende ioonide redutseerimisel
vesilahuses. Näiteks Cu<sup>2+</sup>(aq) + Fe(t) &#8594; Cu(t) + Fe<sup>2+</sup>(aq).</p>

<p><b>hüdrooniumioon</b> ingl <i> hydronium ion</i>. H<sub>3</sub>O<sup>+</sup>-ioon.</p>

<p><b>hüpervalentne ühend</b> ingl <i> hypervalent compound</i>.
Ühend, mille mõni aatom on seotud suurema arvu teiste aatomitega, kui okteti
reegel lubaks. Näiteks SF<sub>6</sub>.</p>

<p><b>hüpotees</b> ingl <i> hypothesis</i>. Mingi nähtuse
seletamiseks püstitatud oletus. Näiteks Daltoni hüpotees, et ained koosnevad
aatomitest.</p>

<p><b>ideaalgaas</b> ingl <i> ideal gas</i>. Gaas, mis käitub
vastavalt ideaalgaasi seadusele ja mida kirjeldab gaaside kineetiline mudel.</p>

<p><b>ideaalgaasi seadus (<i>PV</i> = <i>nRT</i>)</b> ingl <i>
ideal gas law</i>. Kõik gaasid käituvad vastavalt sellele seadusele, kui rõhk
on piisavalt madal.</p>

<p><b>ideaalne lahus</b> ingl <i> ideal solution</i>.
Hüpoteetiline lahus, mis allub <i>Raoult’i seadusele</i> igasuguse
kontsentratsiooni korral. Kõik lahused käituvad ideaalselt väga madalatel
kontsentratsioonidel. Näiteks benseen ja tolueen moodustavad peaaegu ideaalse
lahuse.</p>

<p><b>impulss (<i>p</i>)</b> ingl <i> linear momentum</i>.
Objekti massi ja kiiruse korrutis.</p>

<p><b>indikaator</b> ingl <i> indicator</i>. Aine, mis muudab
värvi üleminekul oma happelisest vormist aluseliseks (<i>hap</i><i>p</i><i>e-alus</i><i>e</i><i>
indikaator</i>) või oksüdeeritud vormist redutseeritud vormi (<i>redoksin</i><i>d</i><i>ikaator</i>).</p>

<p><b>indutseeritud dipoolmoment</b> ingl <i> induced dipole
moment</i>. Dipoolmoment, mis tekib polariseeritavas molekulis tema naabruses
paikneva laengu toimel.</p>

<p><b>indutseeritud lõhustumine</b> ingl <i> induced nuclear
fission</i>. Vt <i>lõhustumine</i>.</p>

<p><b>indutseeritud sobivuse mehhanism</b> ingl <i> induced-fit
mechanism</i>. Ensüümi toime mudel, mille järgi ensüüm muudab oma kuju
vastavalt temaga liituvale substraadile. <i>Luku ja võtme mudeli</i>
edasiarendus.</p>

<p><b>inertne</b> ingl <i> inert</i>. 1. Mittereaktiivne. 2.
Termodünaamiliselt ebastabiilne, kuid siiski pikka aega püsiv (<i>mittelabiilne</i>).</p>

<p><b>inertpaari efekt</b> ingl <i> inert-pair effect</i>.
Elemendi võime omada oma rühma numbri põhjal eeldatavast väiksemat valentsi.
Inertpaar on aatomi tuumaga tugevasti seotud valentskihi <i>s</i>-elektronide
paar, mis võib sidemete moodustamisel mitte osaleda.</p>

<p><b>infrapunakiirgus</b> ingl <i> infrared radiation</i>.
Punasest valgusest madalama sagedusega (suurema lainepikkusega), kuid
mikrolainetest kõrgema sagedusega (lühema lainepikkusega) elektromagnetkiirgus.</p>

<p><b>initsieerimine, ahela teke</b> ingl <i> initiation</i>.
Ahelreaktsiooni tekkimiseks vajalike esialgsete reaktiivsete osakeste
(ahelakandjate) moodustumine. Näiteks Br<sub>2</sub>(g) &#8594; Br· + Br·.</p>

<p><b>integraal</b> ingl <i> integral</i>. 1. Lõpmata väikeste
suuruste summa. 2. Diferentsiaali vastandtehte tulemus – mingi funktsiooni
diferentsiaali integraal on esialgne funktsioon. Vt <i>määratud</i> ja <i>määramata
integraal</i>. </p>

<p><b>integraalarvutus</b> ingl <i> integral calculus</i>.
Matemaatika osa, mis tegeleb lõpmata väikeste suuruste kombinatsioonide ja
kõvera aluste pindalade leidmisega. Vt lisa 1F.</p>

<p><b>integraalne kiirusevõrrand</b> ingl <i> integrated rate
law</i>. Reaktsiooni lähteaine või saaduse kontsentratsiooni ajast sõltuvuse
avaldis, mis on saadud reaktsiooni kiirusevõrrandist. Näiteks [A] = [A]<sub>0</sub>e<sup>-<i>kt</i></sup>.</p>

<p><b>intensiivne suurus</b> ingl <i> intensive property</i>.
Aine füüsikaline omadus, mis ei olene proovi massist. Näiteks tihedus,
molaarruumala, temperatuur.</p>

<p><b>intensiivsus</b> ingl <i> intensity</i>.
Elektromagnetkiirguse eredus. Elektromagnetkiirguse intensiivsus on
proportsionaalne vastava laine <i>amplituudi</i> ruuduga.</p>

<p><b>interferents</b> ingl <i> interference</i>.
Lainetevaheline vastasmõju, mis viib amplituudi kasvu või kahanemiseni.</p>

<p><b>Interferentsi maksimum</b> ingl <i>
constructive interference</i>. Interferents, mille tulemusena laine amplituud
kasvab. Vrd <i>interfer</i><i>e</i><i>nts</i><i>i </i><i>miinimum</i>.</p>

<p><b>Interferentsi miinimum</b> ingl <i>
destructive interference</i>. Interferents, mille tulemusena laine amplituud
väheneb. Vrd <i>interfer</i><i>e</i><i>nts</i><i>i </i><i>maksimum</i>.</p>

<p><b>interhalogeniid</b> ingl <i> interhalogen</i>. Halogeenide
binaarne ühend. Näiteks IF<sub>3</sub>.</p>

<p><b>intermolekulaarne</b> ingl <i> intermolecular</i>.
Molekulidevaheline.</p>

<p><b>interpoleerima</b> ingl <i> interpolate</i>. Sõltuvuse
antud väärtuste rea (või graafiku) abil tema vahepealsete väärtuste leidmine.</p>

<p><b>ionisatsioon</b> ingl <i> ionization</i>. 1. Aatomi või
molekuli iooniks muutumine elektroni ülekande teel. Näiteks K(g) &#8594; K<sup>+</sup>(g)
+ e<sup>–</sup>(g). 2. Happe või aluse dissotsiatsioon.</p>

<p><b>ionisatsioonienergia (<i>I</i>)</b> ingl <i> ionization
energy</i>. Minimaalne energia, mis on vajalik elektroni aatomist, molekulist
või ioonist eemaldamiseks. <i>Esimene ionisatsioonienergia</i> on esimese
elektroni eemaldamise energia aatomist jne.</p>

<p><b>ionisatsioonientalpia</b> ingl <i> enthalpy of ionization</i>.
Entalpiamuut protsessil E(g)  E<sup>+</sup>(g) + e<sup>–</sup>(g).</p>

<p><b>ionisatsiooniisomeerid</b> ingl <i> ionization isomers</i>.
Isomeerid, kus üks või mitu ligandi on vahetatud koordinatsioonisfäärist
väljaspool olevate ioonide või neutraalsete molekulide vastu.</p>

<p><b>ionisatsioonikonstant</b> ingl <i> ionization constant</i>.
Vt <i>happe dissotsiatsioonikonstant</i>.</p>

<p><b>ioniseeriv kiirgus</b> ingl <i> ionizing radiation</i>.
Kõrge energiaga (tavaliselt tuuma-) kiirgus, mis võib põhjustada molekulide
ionisatsiooni.</p>

<p><b>ioon</b> ingl <i> ion</i>. Laenguga aatom või aatomite
rühm. Näiteks Al<sup>3+</sup>, SO<sub>4</sub><sup>2–</sup>. Vt ka <i>anioon</i>
ja <i>katioon</i>.</p>

<p><b>iooni ja dipooli vastastikmõju</b> ingl <i> ion-dipole
interaction</i>. Tõmbumine iooni ja polaarse molekuli dipooli vahel.</p>

<p><b>iooniline side</b> ingl <i> ionic bond</i>. Keemiline
side, mis põhineb katiooni ja aniooni laengute vahelisel tõmbumisel. </p>

<p><b>iooniline tahkis</b> ingl <i> ionic solid</i>.
Katioonidest ja anioonidest koosnev tahkis. Näiteks NaCl, KNO<sub>3</sub>.</p>

<p><b>iooniline ühend</b> ingl <i> ionic compound</i>. Ioonidest
koosnev ühend. Näiteks NaCl ja KNO<sub>3</sub>.</p>

<p><b>ioonilisus</b> ingl <i> ionic character</i>. Iooniliste
struktuuride osakaal iooni või molekuli resonantsis.</p>

<p><b>iooniraadius</b> ingl <i> ionic radius</i>. Iooni panus
naaberioonide vahelisse kaugusesse ioonilises tahkises. Praktikas defineeritud
kui panus naaberioonide tsentrite vahelisse kaugusse, eeldusel et O<sup>2–</sup>-iooni
raadius on 140, pm.</p>

<p><b>ioonjuhtivus</b> ingl <i> ionic conduction</i>.
Elektrijuhtivus, mis põhineb ioonide liikumisel. Vt ka <i>elektrijuhtivus</i>, <i>elektronjuht</i>.</p>

<p><b>ioonne vedelik</b> ingl <i> ionic liquid</i>. Iooniline
ühend, mis on tavatemperatuuril vedelik, kuna üks ioonidest on mahukas
orgaaniline ioon. Ioonseid vedelikke kasutatakse mittelenduvate solventidena.</p>

<p><b>ioonipaar</b> ingl <i> ion pair</i>.
Lähestikku paiknevad katioon ja anioon.</p>

<p><b>ioonselektiivne elektrood</b> ingl <i> ion-selective
electrode</i>. Mingi ühe iooni suhtes tundlik elektrood.</p>

<p><b>ioonivahetus</b> ingl <i> ion exchange</i>.
Lahuses ühe iooni vahetamine teise vastu.</p>

<p><b>ioonvõrrand</b> ingl <i> ionic equation</i>. Vt <i>summaarne
ioonvõrrand</i>.</p>

<p><b>iseeneslik tuumalõhustumine</b> ingl <i> spontaneous
nuclear fission</i>. Vt <i>tuuma lagunemine</i>.</p>

<p><b>isoelektroonsed osakesed</b> ingl <i> isoelectronic
species</i>. Sama aatomite ja valentselektronide arvuga osakesed. Näiteks F<sup>–</sup>
ja Ne, SO<sub>2</sub> ja O<sub>3</sub> või CN<sup>–</sup> ja CO.</p>

<p><b>isolaator</b> ingl <i> insulator (electrical)</i>. Aine,
mis ei juhi elektrit. Näiteks mittemetalliliste elementide lihtained, molekulaarsed
tahkised.</p>

<p><b>isoleeritud süsteem</b> ingl <i> isolated system</i>. Vt <i>süsteem</i>.</p>

<p><b>isomeer</b> ingl <i> isomer</i>. Üks kahest või enamast
ühendist, mis koosnevad samast arvust samade elementide aatomitest erinevates
paigutustes. <i>Struktuuriisomeeride</i> korral on aatomid omavahel erinevalt
seotud, <i>stereoisomeerides</i> on sidemed samad, kuid aatomid paiknevad
ruumis erinevalt. <i>Optilised isomeerid</i> on teineteise peegelpildid ja
kuuluvad stereoisomeeride hulka. Näiteks CH<sub>3</sub>OCH<sub>3</sub> ja CH<sub>3</sub>CH<sub>2</sub>OH
(struktuuriisomeerid), <i>cis</i>- ja <i>trans</i>-2-buteen (stereoisomeerid).</p>

<p><b>isomerisatsioon</b> ingl <i> isomerization</i>.
Reaktsioon, kus molekul muutub ühest isomeerist teiseks. Näiteks <i>cis</i>-buteen
&#8594; <i>trans</i>-buteen.</p>

<p><b>isoterm</b> ingl <i> isotherm</i>. Konstantsel
temperatuuril toimuvat muutust kirjeldav graafik.</p>

<p><b>isotermiline muutus</b> ingl <i> isothermal change</i>.
Muutus, mis toimub konstantsel temperatuuril.</p>

<p><b>isotoobi suhteline levik</b> ingl <i> abundance (of an
isotope)</i>. Isotoobi protsendiline sisaldus proovis aatomite arvu järgi.</p>

<p><b>isotoop</b> ingl <i> isotope</i>. Üks kahest või enamast
aatomist, millel on sama aatomnumber (tuumalaeng), kuid erinev massiarv.
Näiteks <sup>1</sup>H, <sup>2</sup>H ja <sup>3</sup>H on vesiniku isotoobid.</p>

<p><b>isotoopdateerimine</b> ingl <i> isotopic dating</i>.
Objekti vanuse kindlaksmääramine temas sisalduva radioaktiivse isotoobi
(enamasti <sup>14</sup>C) sisalduse määramise teel.</p>

<p><b>isotoopmärgis</b> ingl <i> isotopic label</i>. Vt <i>märgis</i>.</p>

<p><b>isotopomeerid</b> ingl <i> isotopomers</i>. Molekulid, mis
erinevad vaid oma isotoopkoostise poolest. Näiteks <sup>12</sup>CH<sub>4</sub>
ja <sup>13</sup>CH<sub>4</sub>.</p>

<p><b>isotroopne</b> ingl <i> isotropic</i>. Orientatsioonist
sõltumatu.</p>

<p><b>jaotus (molekulide kiiruste)</b> ingl <i>distribution (of
molecular speeds)</i>. Gaasi molekulide osa, mis liigub igal ajahetkel antud
kiirusega.</p>

<p><b>joonstruktuur</b> ingl <i> line structure</i>. Orgaanilise
molekuli struktuuri esitus, kus sidemeid kujutatakse kriipsudena; süsiniku ja
vesiniku aatomite vahelisi sidemeid ning ka vastavaid sümboleid (C ja H) ei
näidata.</p>

<p><b>Joule’i-Thomsoni efekt</b> ingl <i> Joule-Thomson effect</i>.
Gaasi jahtumine paisumisel.</p>

<p><b>juhtivustsoon</b> ingl <i> conduction band</i>. Täielikult
täitmata energiatasemete tsoon tahkises.</p>

<p><b>juhuslik kopolümeer</b> ingl <i> random copolymer</i>. Vt <i>kopolümeer</i>.</p>

<p><b>juhuslik viga</b> ingl <i> random error</i>. Viga, mille
suurus muutub juhuslikult igal järgmisel mõõtmisel, andes kord suurema ja kord
väiksema tulemuse.</p>

<p><b>jõud (F)</b> ingl <i> force</i>. Mõju, mis muudab objekti
liikumisolekut. Näiteks elektrostaatiline jõud või mehaaniline jõud.</p>

<p><b>jätkusuutlik tuumalõhustumine</b> ingl <i> self-sustaining
fission</i>. Indutseeritud tuumalõhustumine, mis pärast indutseerimist on
võimeline iseeneslikult (st ilma väljastpoolt neutroneid saamata) jätkuma.</p>

<p><b>jääk</b> ingl <i> residue</i>. Aminohape
polüpeptiidahelas.</p>

<p><b>jääkentroopia</b> ingl <i> residual entropy</i>. Nullist
erinev entroopia teatud süsteemides temperatuuril 0 K, mis tuleneb säilinud
molekulide paigutuse korrapäratusest.</p>

<p><b>kaalanalüüs</b> ingl <i> gravimetric analysis</i>.
Kvantitatiivne analüüsimeetod, mis põhineb massi mõõtmisel.</p>

<p><b>kaasaegne aatomimudel</b> ingl <i> nuclear model</i>.
Aatomi mudel, kus elektronid ümbritsevad imeväikest aatomituuma.</p>

<p><b>kaheaatomiline ioon</b> ingl <i> diatomic ion</i>. Ioon,
mis koosneb kahest aatomist.</p>

<p><b>kaheaatomiline molekul</b> ingl <i> diatomic molecule</i>.
Molekul, mis koosneb kahest aatomist. Näiteks H<sub>2</sub> ja CO.</p>

<p><b>kaheprootoniline</b> ingl <i> diprotic</i>. Hape, milles
on kaks happelist vesiniku aatomit. Vt ka <i>mitmeprootoniline</i> <i>hape või
alus</i>.</p>

<p><b>kaitsev oksiid</b> ingl <i> protective oxide</i>. Oksiid,
mille kaitsekiht takistab metalli edasist oksüdeerumist. Näiteks alumiiniumoksiid.</p>

<p><b>kaksikside</b> ingl <i> double bond</i>. 1. Naaberaatomite
vahel jagatavad kaks elektronipaari. 2. Üks &#963;-side ja üks &#960;-side
naaberaatomite vahel.</p>

<p><b>kalibreerimine</b> ingl <i> calibration</i>.
Vaatlustulemuse interpreteerimine selle võrdlemisel teadaoleva infoga, sageli mingi
seadme tõesuse ja täpsuse kindlakstegemiseks.</p>

<p><b>kalkogeenid</b> ingl <i> chalcogens</i>. Hapnik, väävel,
seleen ja telluur perioodilisussüsteemi 16./VI rühmas.</p>

<p><b>kalor (cal)</b> ingl <i> calorie</i>. Energiaühik.
Tänapäeval defineeritud dþauli kaudu: 1 cal = 4,184 J. </p>

<p><b>kalorimeeter</b> ingl <i> calorimeter</i>. Seade
protsessil eralduva või neelduva soojushulga leidmiseks temperatuurimuutuse
mõõtmise teel.</p>

<p><b>kandela (cd)</b> ingl <i> candela</i>. Valgustugevuse SI-süsteemi
ühik. Vt ka lisa 1B.</p>

<p><b>kandja</b> ingl <i> carrier</i>. Vt <i>ahelakandja</i>.</p>

<p><b>kapillaartõus</b> ingl <i> capillary action</i>. Vedeliku
tungimine kitsasse torusse gravitatsioonijõu vastu.</p>

<p><b>karboksüülhape</b> ingl <i> carboxylic acid</i>.
Orgaaniline ühend, mis sisaldab karboksüülrühma –COOH. Näiteks etaanhape CH<sub>3</sub>COOH
ja bensoehape C<sub>6</sub>H<sub>5</sub>COOH.</p>

<p><b>karboksüülrühm</b> ingl <i> carboxyl group</i>. –COOH-rühm.
Vt <i>karboksüülhape</i>.</p>

<p><b>karbonüülrühm</b> ingl <i> carbonyl group</i>.
Orgaanilistes või anorgaanilistes ainetes esinev &gt;C=O rühm.</p>

<p><b>kare vesi</b> ingl <i> hard water</i>. Vesi, mis sisaldab
palju kaltsiumi- ja magneesiumisoolasid.</p>

<p><b>kasvuhooneefekt</b> ingl <i> greenhouse effect</i>. Mõned
atmosfääris leiduvad gaasid (eriti CO<sub>2</sub>) takistavad soojuskiirguse
Maalt eraldumist, mille tõttu Maa temperatuur tõuseb.</p>

<p><b>kasvuhoonegaas</b> ingl <i> greenhouse gas</i>. Gaas, mis
atmosfääris neelab Maalt eralduvat soojuskiirgust, põhjustades nii <i>kasvuhooneefekti</i>.</p>

<p><b>katalüsaator</b> ingl <i> catalyst</i>. Aine, mis
kiirendab reaktsiooni ise seejures ära kulumata. Katalüsaator on <i>homogeenne</i>,
kui ta on lähteainetega samas faasis, ja <i>heterogeenne</i>, kui on nendest
erinevas faasis. Näiteks Br<sup>–</sup>(aq) on homogeenseks katalüsaatoriks H<sub>2</sub>O<sub>2</sub>(aq)
lagunemisel ja Pt on heterogeenseks katalüsaatoriks Ostwaldi protsessis. </p>

<p><b>katenatsioon</b> ingl <i> catenate</i>. Ahelate või
tsüklite moodustumine.</p>

<p><b>katioon</b> ingl <i> cation</i>. Positiivse laenguga ioon.
Näiteks Na<sup>+</sup>, NH<sub>4</sub><sup>+</sup>, Al<sup>3+</sup>.</p>

<p><b>katood</b> ingl <i> cathode</i>. Elektrood, millel toimub
redutseerimine.</p>

<p><b>katoodkaitse</b> ingl <i> cathodic protection</i>. Metalli
kaitsmine korrosiooni eest, viies ta kontakti aktiivsema metalliga.</p>

<p><b>kattumine</b> ingl <i> overlap</i>. Erinevate aatomite
orbitaalide ruumiline ühisosa.</p>

<p><b>kaugkorrastatud struktuur</b> ingl <i> long-range order</i>.
Aatomite, molekulide või ioonide korrapärane paigutus, kordub suuremas
ruumiosas.</p>

<p><b>keeluprintsiip</b> ingl <i> exclusion principle</i>. Samal
orbitaalil ei saa olla rohkem kui kaks elektroni. Kui kaks elektroni on samal
orbitaalil, siis nende spinnid peavad olema paardunud (vastassuunalised).</p>

<p><b>keelutsoon</b> ingl <i> band cap</i>. Energiate vahemik,
kus tahkisel pole orbitaale. Tavaliselt paikneb keelutsoon valentstsooni ja
juhtivustsooni vahel.</p>

<p><b>keemia</b> ingl <i> chemistry</i>. Teadusharu, mis tegeleb
ainete koostise, ehituse ja omaduste ning nende võimalike muutustega.</p>

<p><b>keemiline analüüs</b> ingl <i> chemical analysis</i>.
Proovi keemilise koostise määramine. Vt <i>kvalitatiivne</i>, <i>kvantitatiivne
analüüs</i>.</p>

<p><b>keemiline element</b> ingl <i> chemical element</i>. Vt <i>element</i>.</p>

<p><b>keemiline katmine</b> ingl <i> chemical plating</i>.
Metalli keemiline sadestamine objekti pinnale redutseerimisreaktsiooni
tulemusena. </p>

<p><b>keemiline kineetika</b> ingl <i> chemical kinetics</i>.
Keemiliste reaktsioonide kiiruste ja nende toimumise etappide uurimine.</p>

<p><b>keemiline muutus</b> ingl <i> chemical change</i>. Ühe või
enama aine muundumine mingiteks teisteks aineteks.</p>

<p><b>keemiline omadus</b> ingl <i> chemical property</i>. Aine
võime osaleda keemilistes reaktsioonides.</p>

<p><b>keemiline reaktsioon</b> ingl <i> chemical reaction</i>.
Keemiline muutus, kus aine reageerib teise ainega, temperatuurimuutusele või
mõnele muule mõjule.</p>

<p><b>keemiline side</b> ingl <i> chemical bond</i>. Vt <i>side</i>.</p>

<p><b>keemiline sümbol</b> ingl <i> chemical symbol</i>.
Keemilise elemendi nimetuse lühend.</p>

<p><b>keemiline tasakaal</b> ingl <i> chemical equilibrium</i>.
Dünaamiline tasakaal reaktsiooni lähteainete ja saaduste vahel.</p>

<p><b>keemiline valem</b> ingl <i> chemical formula</i>.
Keemiliste sümbolite ja arvuliste alaindeksite kogum, mis näitab aine koostist.
Vt ka <i>brutovalem</i>, <i>lihtsustatud struktuurivalem</i>, <i>molekulivalem</i>,<i>
struktuurivalem</i>.</p>

<p><b>keemine</b> ingl <i> boiling</i>. Kiire aurustumine, mis
toimub kogu vedeliku ulatuses. Vt <i>keemistemperatuur</i>.</p>

<p><b>keemistemperatuur</b> ingl <i> boiling point (b.p.)</i>.
1. Temperatuur, millel aine keeb. 2. Temperatuur, millel vedel aine on
tasakaalus oma auruga ja aurustumine toimub kogu vedeliku ulatuses, mitte
ainult vedeliku pinnalt. Puhta aine keemistemperatuuri rõhul 1 atm nimetatakse
tema <i>keemistäpiks</i>.</p>

<p><b>keemistemperatuuri tõus</b> ingl <i> boiling-point
elevation</i>. Lahusti keemistemperatuuri tõus, mida põhjustab lahustunud aine
juuresolu (<i>kolligatiivne omadus</i>).</p>

<p><b>Kekulé struktuurid</b> ingl <i> Kekulé structures</i>.
Benseeni kaks struktuurivalemit, mis sisaldavad vahelduvaid üksik- ja
kaksiksidemeid.</p>

<p><b>kelaat</b> ingl <i> chelate</i>. Kompleks, mis sisaldab
vähemalt ühte polüdentaatset ligandi, mis moodustab tsentraalset metalli aatomit
sisaldava tsükli. Näiteks [Co(en)<sub>3</sub>]<sup>3+</sup>.</p>

<p><b>kelaatima</b> ingl <i> sequester</i>. Moodustama kompleksi
metallikatiooni ja mahuka molekuli või iooni vahel, mis paigutub metalli ümber.
Näiteks Ca<sup>2+</sup> ja O<sub>3</sub>POPO<sub>2</sub>OPO<sub>3</sub><sup>3–</sup>.</p>

<p><b>kelvin (K)</b> ingl <i> kelvin</i>. Temperatuuri SI ühik.
Vt ka lisa 1B.</p>

<p><b>Kelvini skaala</b> ingl <i> Kelvin scale</i>.
Temperatuuriskaala, mille vee kolmikpunkt on 273,16 K ja madalaim võimalik
temperatuur 0 K. Kelvini skaala ühik on <i>kelvin</i>, K.</p>

<p><b>kemoluminestsents</b> ingl <i> chemiluminescence</i>.
Valguse kiirgamine reaktsioonil tekkinud ergastatud olekus ainete poolt.</p>

<p><b>keraamiline</b> ingl <i> ceramic</i>. 1. Savist kuumuse
toimel tekkiv tahkis. 2. Mittekristalliline oksiididest, boriididest ja
karbiididest koosnev anorgaaniline tahkis.</p>

<p><b>keskkond</b> ingl <i> surroundings</i>. Süsteemist
väljapoole jääv ruumiosa.</p>

<p><b>keskmine reaktsioonikiirus</b> ingl <i> average reaction
rate</i>. Reaktsioonikiirus, mille leidmiseks on mõõdetud lähteaine või saaduse
kontsentratsiooni muutus mingi lõpliku ajavahemiku jooksul. Seega saadakse
selle ajavahemiku keskmine kiirus. Vt ka <i>reaktsiooni keskmine üldkiirus</i>.</p>

<p><b>keskmine sidemeentalpia (&#8710;<i>H</i><sub>B</sub>)</b> ingl <i> mean bond enthalpy</i>. Keskmine sideme A–B entalpia, mis on leitud üle
erinevate A–B-sidet sisaldavate molekulide. Vt ka <i>sidemeentalpia</i>.</p>

<p><b>keskmine sidemeentalpia &#916;<i>H</i><sub>B</sub>(A–B)</b> ingl <i> average bond enthalpy</i>. Keskmine sideme A–B
dissotsiatsioonientalpia, mis on arvutatud rea sidet A–B sisaldavate molekulide
järgi. Vt ka <i>sidemeentalpia</i>.</p>

<p><b>keskmine suhteline kiirus</b> ingl <i> mean relative speed</i>.
Keskmine kiirus, millega kaks molekuli teineteisele gaasis lähenevad.</p>

<p><b>keskmine vaba tee pikkus</b> ingl <i> mean free path</i>.
Molekuli keskmine teepikkus kahe põrke vahel.</p>

<p><b>ketoon</b> ingl <i> ketone</i>. Orgaaniline ühend, milles
karbonüülrühm on kahe süsiniku aatomi vahel, R–CO–R'. Näiteks butanoon CH<sub>3</sub>–CO–CH<sub>2</sub>CH<sub>3</sub>.</p>

<p><b>kiirendus</b> ingl <i> acceleration</i>. Kiiruse (väärtuse
või suuna) muutumise kiirus.</p>

<p><b>kiirus</b> ingl <i> rate</i>. Omaduse muutus ajaühiku kohta.</p>

<p><b>kiirusevõrrand</b> ingl <i> rate law</i>. Võrrand, mis
kirjeldab reaktsiooni kiiruse sõltuvust lähteainete kontsentratsioonist. Näiteks
kiirus = <i>k</i>[NO<sub>2</sub>]<sup>2</sup>.</p>

<p><b>kiiruskonstant (<i>k</i>)</b> ingl <i> rate constant</i>.
Kiirusevõrrandis esinev konstant.</p>

<p><b>kiirust limiteeriv etapp</b> ingl <i> rate-determining
step</i>. Elementaarreaktsioon, mis määrab kogu reaktsiooni kiiruse. Näiteks osooni
lagunemisel etapp O + O<sub>3</sub>  O<sub>2</sub> + O<sub>2</sub>.</p>

<p><b>kilogramm (kg)</b> ingl <i> kilogram</i>. Massi SI ühik.
Vt ka lisa 1B.</p>

<p><b>kineetiline energia (<i>E</i><sub>k</sub>)</b> ingl <i>
kinetic energy</i>. Osakeste liikumisest tulenev energia. Kineetilise energia
võib jagada <i>kulgliikumise</i> (liikumine ruumis), <i>pöörlemise</i> ja <i>võnkumiste
kineetiliseks energiaks</i>. Näiteks massiga <i>m</i> ja kiirusega <i>v</i>
liikuva osakese kulgliikumise kineetiline energia on 1/2<i>mv</i><sup>2</sup>.</p>

<p><b>kiraalne</b> ingl <i> chiral</i>. Molekul, mis ei lange
kokku oma peegelpildiga. Näiteks CH<sub>3</sub>CH(NH<sub>2</sub>)COOH, CHBrClF;
[Co(en)<sub>3</sub>]<sup>3+</sup>.</p>

<p><b>Kirchhoffi seadus</b> ingl <i> Kirchhoff's law</i>.
Reaktsioonientalpia sõltuvus temperatuurist, mis on väljendatud saaduste ja
lähteainete soojusmahtuvuste erinevuse kaudu.</p>

<p><b>kirjeldav keemia</b> ingl <i> descriptive chemistry</i>.
Elementide ja nende ühendite omaduste, saamise ja kasutamise kirjeldamine.</p>

<p><b>klaas</b> ingl <i> glass</i>. Amorfse, vedelikusarnase
struktuuriga iooniline tahkis.</p>

<p><b>klaaselektrood</b> ingl <i> glass electrode</i>. Õhukeseseinaline
klaaskuul, mis sisaldab elektrolüüdi lahust ja metallist elektroodi,
kasutatakse näiteks pH mõõtmisel.</p>

<p><b>klassikaline mehaanika</b> ingl <i> classical mechanics</i>.
Newtoni avastatud liikumise seadused, mille järgi liigub keha jõudude mõjul
mööda määratud trajektoori.</p>

<p><b>klatraat</b> ingl <i> clathrate</i>. Struktuur, kus ühe
aine molekul paikneb teise aine, tavaliselt vee molekulidest moodustunud
puuris. Näiteks SO<sub>2</sub> vees.</p>

<p><b>koagulatsioon</b> ingl <i> coagulation</i>.
Kolloidosakeste kogumite moodustumine.</p>

<p><b>koguenergia</b> ingl <i> total energy</i>. Vt <i>energia</i>.</p>

<p><b>kohesioon</b> ingl <i> cohesion</i>. Sama aine osakeste tõmbumine.</p>

<p><b>kohesioonijõud</b> ingl <i> cohesive forces</i>. Jõud, mis
seovad aine molekule kokku ainekogumiks ja tagavad kondenseerumise.</p>

<p><b>kokku suruma</b> ingl <i> compress</i>. Proovi ruumala
vähendama.</p>

<p><b>kokkusurutav</b> ingl <i> compressible</i>. Objekt, mida
saab kokku suruda.</p>

<p><b>kokkusurutavuse tegur (<i>Z</i>)</b> ingl <i> compression
factor</i>. Tegeliku mooliruumala jagatis ideaalgaasi mooliruumalaga samadel
tingimustel.</p>

<p><b>kolesteeriline faas</b> ingl <i> cholesteric phase</i>.
Vedelkristalliline faas, kus paralleelsete molekulide kihid on üksteise suhtes
pööratud, nii et molekulid moodustavad heeliksitaolise struktuuri.</p>

<p><b>kolligatiivne omadus</b> ingl <i> colligative property</i>.
Omadus, mis sõltub ainult lahusti ja lahustunud aine osakeste arvu suhtest
lahuses ega sõltu lahustunud ainest<i>. </i>Näiteks keemistemperatuuri tõus,
külmumistemperatuuri alanemine, osmoos.</p>

<p><b>kolloid</b> ingl <i> colloid</i>. Peenikeste osakeste
(diameetriga 1 nm kuni 1 &#956;m) dispersioon gaasis, vedelikus või tahkises. Näiteks
piim.</p>

<p><b>kolmas viriaalkoefitsient</b> ingl <i> third virial
coefficient</i>. Vt<i> viriaalvõrrand</i>.</p>

<p><b>kolmeprootoniline</b> ingl <i> triprotic</i>. Vt <i>mitmeprootoniline
hape või alus</i>.</p>

<p><b>kolmetsentriline side</b> ingl <i> three-center bond</i>.
Keemiline side, milles vesiniku aatom paikneb kahe teise (tavaliselt boori)
aatomi vahel ja üks elektronipaar seob kõiki kolme aatomit omavahel.</p>

<p><b>kolmikpunkt</b> ingl <i> triple point</i>. Punkt
faasidiagrammil, kus saavad kokku kolm faase eraldavat joont. Kolmikpunktile
vastavate tingimuste puhul on kõik kolm naaberfaasi omavahel dünaamilises
tasakaalus.</p>

<p><b>kolmikside</b> ingl <i> triple bond</i>. 1. Kahe
naaberaatomi vahel jagatud kolm elektronipaari. 2. Üks &#963;- ja kaks &#960;-sidet
kahe naaberaatomi vahel.</p>

<p><b>kombineeritud gaasiseadus </b> ingl <i> combined gas law</i>.
Boyle'i ja Charlesi seaduse kombinatsioon, mis võimaldab leida ideaalgaasi
rõhku, ruumala või temperatuuri pärast oleku muutust. <i>P</i><sub>1</sub><i>V</i><sub>1</sub>/<i>T</i><sub>1</sub><i>n</i><sub>1</sub>
= <i>P</i><sub>2</sub><i>V</i><sub>2</sub>/<i>T</i><sub>2</sub><i>n</i><sub>2</sub>.</p>

<p><b>kompleks</b> ingl <i> complex</i>. 1. Lewisi happe ja
aluse kombinatsioon, mis on seotud koordinatiivse kovalentse sidemega. Näiteks
H<sub>3</sub>N–BF<sub>3</sub>. 2. Osake, milles mitu iseseisvalt eksisteerivat
ligandi (Lewisi alust) on seotud ühe keskse metalliaatomi või -iooniga (Lewisi
happega). Näiteks [Fe(H<sub>2</sub>O)<sub>6</sub>]<sup>3+</sup>, [PtCl<sub>4</sub>]<sup>-</sup>.</p>

<p><b>komplementaarsus</b> ingl <i> complementarity</i>. Osakese
asukoha täpse määramise võimatus, kui tema impulss on täpselt teada.</p>

<p><b>komposiitmaterjal</b> ingl <i> composite material</i>.
Sünteetiline materjal, mis koosneb koos tahkunud polümeerist ja ühest või
mitmest teisest ainest.</p>

<p><b>kondensatsioon</b> ingl <i> condensation</i>. Vedela või
tahke faasi moodustumine aine gaasilisest faasist.</p>

<p><b>kondensatsioonipolümeer</b> ingl <i> condensation polymer</i>.
Kondensatsioonireaktsioonide jada kaudu saadud polümeer. Näiteks polüestrid ja
polüamiidid (nailon).</p>

<p><b>kondensatsioonireaktsioon</b> ingl <i> condensation
reaction</i>. Reaktsioon, kus kaks molekuli liituvad üheks suuremaks molekuliks
ja eraldub väike molekul. Näiteks CH<sub>3</sub>COOH + C<sub>2</sub>H<sub>5</sub>OH
&#8594; CH<sub>3</sub>COOC<sub>2</sub>H<sub>5</sub>
+ H<sub>2</sub>O.</p>

<p><b>kondenseeritud faas</b> ingl <i> condensed phase</i>.
Tahke või vedel faas, mitte gaas.</p>

<p><b>konfiguratsioon</b> ingl <i> configuration</i>. Vt <i>elektronkonfiguratsioon</i>.</p>

<p><b>konformatsioonid</b> ingl <i> conformations</i>. Molekuli
kujud, mis saavad üksteiseks üle minna molekuli osade mingi sideme ümber
pöörlemise teel ilma sidemete katkemise ja uute sidemete moodustumiseta.</p>

<p><b>konjugeeritud alus</b> ingl <i> conjugate base</i>.
Br¸nstedi alus, mis tekib, kui Br¸nstedi hape loovutab prootoni. Näiteks NH<sub>3</sub>
on NH<sub>4</sub><sup>+</sup> konjugeeritud alus.</p>

<p><b>konjugeeritud hape</b> ingl <i> conjugate acid</i>.
Br¸nstedi hape, mis moodustub, kui Br¸nstedi alus liidab endaga prootoni. Näiteks
NH<sub>4</sub><sup>+</sup> on NH<sub>3</sub> konjugeeritud hape.</p>

<p><b>konjugeeritud happe-aluse paar</b> ingl <i> conjugate
acid-base pair</i>. Br¸nstedi hape ja tema konjugeeritud alus. Näiteks HCl ja
Cl<sup>–</sup>, NH<sub>4</sub><sup>+</sup> ja NH<sub>3</sub>.</p>

<p><b>konjugeeritud kaksiksidemed</b> ingl <i> conjugated double
bonds</i>. Järjestus vahelduvatest kaksik-  ja üksiksidemetest. Näiteks –C=C–C=C–.</p>

<p><b>konkureeriv reaktsioon</b> ingl <i> competing reaction</i>.
Vaadeldava reaktsiooniga ühel ajal toimuv ja mõne ühise lähteainega reaktsioon.</p>

<p><b>kontaktprotsess</b> ingl <i> contact process</i>.
Väävelhappe tootmine väävli põletamise ja tekkinud vääveldioksiidi
katalüütilise vääveltrioksiidiks oksüdeerimise teel.</p>

<p><b>kontsentratsioon</b> ingl <i> concentration</i>. Aine
kogus antud ruumalas. Vt ka <i>molaarne kontsentratsioon</i>.</p>

<p><b>kontsentratsioonielement</b> ingl <i> concentration cell</i>.
Galvaanielement, milles elektroodid on sama koostisega, kuid on erineva
kontsentratsiooniga lahustes.</p>

<p><b>konversioonireaktsioon</b> ingl <i> re-forming reaction</i>.
Süsivesiniku nikkelkatalüsaatori abil süsinikmonooksiidiks ja vesinikuks
üleviimise reaktsioon.</p>

<p><b>koordinatiivne kovalentne side</b> ingl <i> coordinate
covalent bond</i>. Lewisi aluse ja Lewisi happe vaheline side, mis on
moodustunud algselt Lewisi alusele kuulunud elektronipaari jagamise teel.</p>

<p><b>koordinatiivühend</b> ingl <i>coordination</i> <i>compound</i>.
Neutraalne kompleks või iooniline ühend, milles vähemalt üks ioon on kompleks. Näiteks
Ni(CO)<sub>4</sub>, K<sub>3</sub>[Fe(CN)<sub>6</sub>].</p>

<p><b>koordinatsiooniarv</b> ingl <i> coordination number</i>.
1. Aatomi lähimate naabrite arv tahkises. 2. Ioonilises tahkises on iooni
koordinatsiooniarv vastaslaenguga lähimate ioonide arv. 3. Tsentraalse
metalliaatomi või -iooni ja ligandide vaheliste sidemete arv kompleksis.  </p>

<p><b>koordinatsiooniisomeerid</b> ingl <i> coordination isomers</i>.
Isomeerid, mis erinevad ligandide jagunemise poolest katioonse ja anioonse
kompleksi vahel.</p>

<p><b>koordinatsioonisfäär ehk sisesfäär</b> ingl <i>coordination
sphere</i>. Tsentraalse metalliaatomi või -iooniga vahetult seotud ligandid.</p>

<p><b>koordineeruma</b> ingl <i> coordinate</i>. Vaba
elektronipaari kasutamine koordinatiivse kovalentse sideme moodustamiseks. Näiteks
F<sub>3</sub>B + NH<sub>3</sub>  F<sub>3</sub>B-NH<sub>3</sub> ja Ni + 4CO &#8594; Ni(CO)<sub>4</sub>.</p>

<p><b>koostise jäävuse seadus</b> ingl <i> law of constant
composition</i>. Ühendi koostis ei sõltu sellest, kust selle ühendi proov on
pärit.</p>

<p><b>kopolümeer</b> ingl <i> copolymer</i>. Erinevate
monomeeride segust moodustunud polümeer. <i>Juhuslikus kopolümeeris</i> on
monomeeride järjestus juhuslik. <i>Vahelduvas kopolümeeris</i> on monomeerid
vahelduvalt. <i>Plokk-kopolümeeris</i> vahelduvad ühest monomeerist moodustunud
alad teisest monomeerist moodustunutega. <i>Pookkopolümeeris</i> on ühest
monomeerist moodustunud ahela külge seotud teisest monomeerist moodustunud
kõrvalahelad.</p>

<p><b>kordne side</b> ingl <i> multiple bond</i>. Kahe aatomi
vaheline kaksik- või kolmikside. </p>

<p><b>korduv lüli</b> ingl <i> repeating unit</i>. Polümeeri
ahelas korduv aatomite kombinatsioon.</p>

<p><b>korrosiivne</b> ingl <i> corrosive</i>. 1. Aine, mis
põhjustab korrosiooni. 2. Kõrge reaktiivsusega, nagu tugeval oksüdeerijal või
kontsentreeritud happel või alusel.</p>

<p><b>korrosioon</b> ingl <i> corrosion</i>. Materjali soovimatu
reaktsioon, mille tulemusena materjal lahustub või kulub muul viisil ära. Näiteks
metalli soovimatu oksüdeerumine.</p>

<p><b>kovalentne raadius</b> ingl <i> covalent radius</i>.
Aatomi panus kovalentse sideme pikkusesse.</p>

<p><b>kovalentne side</b> ingl <i> covalent bond</i>. Elektronipaar,
mida kaks aatomit omavahel jagavad. </p>

<p><b>krakkimine</b> ingl <i> cracking</i>. Nafta või
naftafraktsioonide destruktiivne töötlemine väiksemate molekulide saamiseks ja
kaskisidemete arvu tõstmiseks. Näiteks CH<sub>3</sub>(CH<sub>2</sub>)<sub>6</sub>CH<sub>3</sub>
&#8594; CH<sub>3</sub>(CH<sub>2</sub>)<sub>3</sub>CH<sub>3</sub>
+ CH<sub>3</sub>CH=CH<sub>2</sub> </p>

<p><b>kriitiline mass</b> ingl <i> critical mass</i>. Lõhustuva
tuumakütuse mass, mille juures neutroneid pääseb ainest välja nii vähe, et
reaktsioon jääb kestma. Kriitilisest massist suuremat massi nimetatakse <i>ülekriitiliseks</i>
ja väiksemat <i>alakriitiliseks</i><i> </i>massiks.</p>

<p><b>kriitiline punkt</b> ingl <i> critical point</i>.
Faasidiagrammi punkt, mis vastab kriitilisele rõhule ja temperatuurile.</p>

<p><b>kriitiline rõhk (<i>P</i><sub>c</sub>)</b> ingl <i>critical
pressure</i>. Vedeliku aururõhk tema kriitilisel temperatuuril.</p>

<p><b>kriitiline temperatuur (<i>T</i><sub>c</sub>)</b> ingl <i>
critical temperature</i>. Temperatuur, millest kõrgemal aine ei saa olla vedel.</p>

<p><b>kristalli tahk</b> ingl <i> crystal face</i>. Tasane pind,
mis moodustab kristalli külje.</p>

<p><b>kristallisatsioon</b> ingl <i> crystallization</i>.
Lahustunud aine eraldumine lahusest kristallidena.</p>

<p><b>kristallivõre energia</b> ingl <i> lattice energy</i>.
Potentsiaalse energia erinevus kristalli moodustavate ioonide tiheda pakendi ja
gaasifaasis üksteisest lõpmata kaugel paiknevate ioonide vahel.</p>

<p><b>kristalliväli</b> ingl <i> crystal field</i>. Punktlaenguna
vaadeldavate ligandide elektrostaatiline mõju kompleksi tsentraalaatomile. <i>Kristallivälja
teooria </i>on komplekside optiliste, magnetiliste ja termodünaamiliste
omaduste selgitamine, lähtudes kompleksi ligandide kristalliväljast.</p>

<p><b>kristalne tahkis</b> ingl <i> crystalline solid</i>.
Tahkis, milles aatomid, ioonid või molekulid paiknevad korrapäraselt. Näiteks
NaCl, teemant, grafiit. Vrd <i>amorfne tahkis</i>.</p>

<p><b>kromatograafia</b> ingl <i> chromatography</i>. Segude
komponentideks lahutamise tehnika, mis baseerub erinevate faaside võimel
adsorbeerida aineid erineval määral.</p>

<p><b>kromatogramm</b> ingl <i> chromatogram</i>. Segu
kromatograafilisel analüüsil saadud detektori signaalide salvestus paberil või
arvutis.</p>

<p><b>krooneeter</b> ingl <i> crown ether</i>. Tsükliline –CH<sub>2</sub>CH<sub>2</sub>O–
ühikutest koosnev eeter.</p>

<p><b>krüogeenika</b> ingl <i> cryogenics</i>. Ainete uurimine
väga madalatel temperatuuridel.</p>

<p><b>krüoskoopia</b> ingl <i> cryoscopy</i>. Aine molaarmassi
määramine lahusti külmumistemperatuuri alanemise mõõtmise teel. </p>

<p><b>krüoskoopiline konstant (<i>k</i><sub>f</sub>)</b> ingl <i>
freezing-point constant</i>. Konstant, mis seob omavahel lahuse molaalsuse ja
tema külmumistemperatuuri alanemise (puhta lahustiga võrreldes).</p>

<p><b>kuivatav aine</b> ingl <i> drying agent</i>. Aine, mis
absorbeerib vett ja tekitab nii veevaba atmosfääri. Näiteks fosfor(V)oksiid.</p>

<p><b>kulgliikumise kineetiline energia</b> ingl <i>
transitional kinetic energy</i>. Vt <i>kineetiline energia</i>.</p>

<p><b>kuubiline tihepakend</b> ingl <i> cubic close-packed
structure (ccp)</i>. Tihepakend, kus kihid vahelduvad järjekorras ABCABC...</p>

<p><b>kuul-varrasmudel</b> ingl <i> ball-and-stick model</i>.
Molekuli mudel, kus aatomid on esitatud kuulide ja sidemed varrastena.</p>

<p><b>kvalitatiivne analüüs</b> ingl <i> qualitative analysis</i>.
Proovis olevate ainete kindlaksmääramine.</p>

<p><b>kvalitatiivne</b> ingl <i> qualitative</i>. Aine, süsteemi
või protsessi omaduste mittenumbriline kirjeldamine. Näiteks kvalitatiivne
analüüs, proovis olevate ainete määramine.</p>

<p><b>kvant</b> ingl <i> quantum</i>. Energiapakett.</p>

<p><b>kvantarv</b> ingl <i> quantum number</i>. Täisarvuline
(vahel ka pooltäisarvuline) suurus, mis tähistab konkreetset lainefunktsiooni
ja määrab selle omadused. Näiteks peakvantarv <i>n</i>.</p>

<p><b>kvantimine</b> ingl <i> quantization</i>. Omaduse
väärtuste piiramine konkreetsete väärtustega. Näiteks energia kvantimine.</p>

<p><b>kvantitatiivne analüüs</b> ingl <i> quantitative analysis</i>.
Proovis olevate ainete hulga või kontsentratsiooni määramine.</p>

<p><b>kvantitatiivne</b> ingl <i> quantitative</i>. Aine,
süsteemi või protsessi omaduste numbriline kirjeldamine. Näiteks kvantitatiivne
analüüs, proovis olevate ainete hulga või kontsentratsiooni määramine.</p>

<p><b>kvantmehaanika</b> ingl <i> quantum mechanics</i>. Aine
kirjeldus, mis võtab arvesse tema laine ja osakese duaalsust ning fakti, et
osakese energia võib muutuda vaid diskreetsete sammude kaupa.</p>

<p><b>kvaternaarne ammooniumioon</b> ingl <i> quaternary
ammonium ion</i>. NR<sub>4</sub><sup>+</sup>-katioon, kus R tähistab vesinikku
või alküülrühma (kõik neli rühma võivad olla erinevad).</p>

<p><b>kvaternaarne struktuur</b> ingl <i> quaternary structure</i>.
Viis, kuidas erinevad polüpeptiidid valgu molekuliks liituvad.</p>

<p><b>kõdunud</b> ingl <i> degenerate</i>. Sama energiaga. Näiteks
sama alanivoo aatomorbitaalid.</p>

<p><b>kõrgeim hõivatud molekulorbitaal</b> ingl <i> highest
occupied molecular orbital (HOMO)</i>. Kõrgeima energiaga molekulorbitaal
molekuli põhiolekus, millel on vähemalt üks elektron.</p>

<p><b>kõrgespinniline kompleks</b> ingl <i> high-spin complex</i>.
Maksimaalse paardumata elektronide arvuga <i>d</i><sup>n</sup>-kompleks.</p>

<p><b>kõrgetemperatuuriline ülijuht</b> ingl <i> high-temperature superconductor</i>. Materjal, mis muutub ülijuhtivaks
oluliselt kõrgemal temperatuuril kui esimese põlvkonna ülijuhid (tavaliselt üle
100 K).</p>

<p><b>kõrvalahel</b> ingl <i> side chain</i>. Süsivesinikahela
süsivesinikasendaja.</p>

<p><b>küllastumata süsivesinik</b> ingl <i> unsaturated
hydrocarbon</i>. Vähemalt ühekordse süsinik-süsinik-sidemega süsivesinik. Näiteks
CH<sub>2</sub>=CH<sub>2</sub>, C<sub>6</sub>H<sub>6</sub>.</p>

<p><b>küllastunud</b> ingl <i> saturated</i>. Ei suuda rohkem ainet
siduda (lahusesse, pinnale jne).</p>

<p><b>küllastunud lahus</b> ingl <i> saturated solution</i>.
Lahus, kus lahustunud ja lahustumata jäänud aine osad on dünaamilises
tasakaalus.</p>

<p><b>küllastunud süsivesinik</b> ingl <i> saturated hydrocarbon</i>.
Süsivesinik, kus pole süsinik-süsinik-kordseid sidemeid. Näiteks CH<sub>3</sub>CH<sub>3</sub>.</p>

<p><b>külmumistemperatuuri langus</b> ingl <i> freezing-point
depression</i>. Lahusti külmumistemperatuuri alanemine, mida põhjustab
lahustunud aine juuresolu (kolligatiivne omadus).</p>

<p><b>kürii (Ci)</b> ingl <i> curie</i>. Radioaktiivsuse ühik.</p>

<p><b>kütuseelement</b> ingl <i> fuel cell</i>. Elektrokeemiline
element, kus toimuva reaktsiooni lähteaineid listakse töö ajal pidevalt juurde.</p>

<p><b>labiilne</b> ingl <i> labile</i>. Lühikese elueaga
(osake).</p>

<p><b>laeng</b> ingl <i> charge</i>. Laeng on füüsikaline
suurus, mis iseloomustab elektrostaatilises vastastikmõjus osalemise
intensiivsust ja viisi.</p>

<p><b>laengubilanss</b> ingl <i> charge balance</i>. Tingimus,
et lahuses peab katioonide positiivse laengu kontsentratsioon võrduma anioonide
negatiivse laengu kontsentratsiooniga, et tagada lahuse üldine
elektroneutraalsus.</p>

<p><b>laenguülekandega üleminek</b> ingl <i> charge-transfer
transition</i>. Üleminek, mille puhul elektron ergastatakse kompleksis
ligandilt metallile või vastupidi.</p>

<p><b>lagunemine</b> ingl <i> decomposition</i>. Reaktsioon, kus
aine laguneb lihtsamateks aineteks. <i>Termiline lagunemine</i> toimub kõrgemal
temperatuuril. Näiteks CaCO<sub>3</sub>(t)  CaO(t) + CO<sub>2</sub>(g).</p>

<p><b>lagunemisahelad (ka radioaktiivsete muundumiste ahelad)</b> ingl <i> radioactive series</i>. Stabiilse nukliidi (sageli plii aatomituuma)
moodustumisega lõppev samm-sammult kokku pandud tuumalagunemiste järjestus,
millega kaasneb &#945;- ja &#946;-osakeste kiirgumine.</p>

<p><b>lagunemiskonstant <i>k</i></b> ingl <i> decay constant</i>.
Radioaktiivse lagunemise kiiruskonstant.</p>

<p><b>lahendid</b> ingl <i> roots</i>. Võrrandi <i>f</i>(<i>x</i>)
= 0 lahendid. Vt ka lisa 1E.</p>

<p><b>lahja</b> ingl <i> dilute</i>. Omadussõna, mis kirjeldab
lahust, kus lahustunud aine kontsentratsioon on madal.</p>

<p><b>lahjendama</b> ingl <i> dilute</i>. Lahusti lisamise teel
lahuse kontsentratsiooni alandama.</p>

<p><b>lahus</b> ingl <i> solution</i>. Homogeenne segu, enamasti
vedel. Vt ka <i>soluut</i>, <i>lahusti</i>.</p>

<p><b>lahusti (ka solvent)</b> ingl <i> solvent</i>. Lahuse
kõige suurema osakaaluga komponent.</p>

<p><b>lahustumatu aine</b> ingl <i> insoluble substance</i>.
Aine, mis ei lahustu antud lahustis märkimisväärselt. Kui lahustit pole
mainitud, siis peetakse tavaliselt silmas vesilahust.</p>

<p><b>lahustumisentalpia (&#8710;<i>H</i><sub>lahustumine</sub>)</b> ingl <i>enthalpy of solution</i>. Aine lahustumisega kaasnev entalpiamuut.
Piiriline lahustumisentalpia vastab lõpmata lahja lahuse tekkele.</p>

<p><b>lahustuv aine</b> ingl <i> soluble substance</i>. Aine,
mis lahustub antud lahustis piisaval hulgal. Kui lahustit pole nimetatud, siis
peetakse enamasti silmas vett.</p>

<p><b>lahustuvus</b> ingl <i> solubility</i>. Aine küllastunud
lahuse kontsentratsioon.</p>

<p><b>lahustuvuskonstant</b> ingl <i> solubility constant</i>.
Vt <i>lahustuvuskorrutis</i>.</p>

<p ><b>lahustuvuskorrutis (<i>K</i><sub>L</sub>)</b>
ingl <i> solubility product</i>. Ioonide molaarsete kontsentratsioonide korrutis
küllastatud lahuses, lahustumisreaktsiooni tasakaalukonstant. Näiteks Hg<sub>2</sub>Cl<sub>2</sub>(t)
&#8652;
Hg<sub>2</sub><sup>2+</sup>(aq) + 2 Cl<sup>–</sup>(aq), <i>K</i><sub>L</sub> =
[Hg<sub>2</sub><sup>2+</sup>][Cl<sup>–</sup>]<sup>2</sup>.</p>

<p><b>lahustuvustabel</b> ingl <i> solubility rules</i>.
Kokkuvõte tavalisemate ainete lahustuvusest vees.</p>

<p><b>laiendatud valentskiht</b> ingl <i> expanded valence shell</i>.
Valentskiht, mis sisaldab rohkem kui 8 elektroni. Näiteks P ja S aatomite
valentskihid molekulides PCl<sub>5</sub> ja SF<sub>6</sub>.</p>

<p><b>laine ja osakese duaalsus</b> ingl <i> wave-particle
duality</i>. Aine ja kiirguse duaalne (laine ja osake) iseloom.</p>

<p><b>lainefunktsioon (&#968;)</b> ingl <i> wavefunction</i>.
Schrödingeri võrrandi lahend, tõenäosuse amplituud.</p>

<p><b>lainepikkus (&#955;)</b> ingl <i> wavelenght</i>. Laine
kahe maksimumi vaheline kaugus.</p>

<p><b>lantaniid</b> ingl <i> lanthanide</i>. Vananenud termin <i>lantanoidi</i>
tähistamiseks.</p>

<p><b>lantanoid</b> ingl <i> lanthanoid</i>. Esimese <i>f</i>-elementide
rea liige (lantaanist kuni üterbiumini). </p>

<p><b>lantanoidne kontraktsioon</b> ingl <i> lanthanide contraction</i>.
Lantanoididele järgnevate elementide aatomraadiuste vähenemine võrreldes neile
rühmas eelnevate aatomite raadiustest ekstrapoleeritud raadiusega. Tuleneb <i>f</i>-elektronide
väikesest varjestavast toimest.</p>

<p><b>LCAO</b> ingl <i> LCAO</i>. Vt <i>lineaarkombinatsioon
aatomorbitaalidest</i>.</p>

<p><b>Le Chatelier’ printsiip</b> ingl <i> Le Chatelier's
principle</i>. Kui dünaamilises tasakaalus olevat süsteemi mõjutada, siis püüab
süsteem kohaneda, viies muutuse mõju miinimumini. Näiteks temperatuuri
tõstmisel nihkub tasakaal endotermilise reaktsiooni poole.</p>

<p><b>leelis</b> ingl <i> alkali</i>. Tugeva aluse vesilahus. Näiteks<i>
</i>NaOH vesilahus.</p>

<p><b>leelismetall</b> ingl <i> alkali metal</i>.
Perioodilisussüsteemi 1. rühma element (liitiumi pere).</p>

<p><b>leelismuldmetall</b> ingl <i> alkaline earth metal</i>.
Kaltsium, strontsium ja baarium. Sageli ka perioodilisussüsteemi 2. rühma kuuluv
element (berülliumi pere).</p>

<p><b>lenduv</b> ingl <i> volatile</i>. Tavatemperatuuridel
kõrge aururõhuga. Ainet peetakse tavaliselt lenduvaks, kui tema
keemistemperatuur on alla 100 °C.</p>

<p><b>Lewisi alus</b> ingl <i> Lewis base</i>. Elektronipaari
doonor. Näiteks OH<sup>–</sup>, H<sub>2</sub>O või NH<sub>3</sub>.</p>

<p><b>Lewisi hape</b> ingl <i> Lewis acid</i>. Elektronipaari
aktseptor. Näiteks H<sup>+</sup>, Fe<sup>3+</sup> või BF<sub>3</sub>.</p>

<p><b>Lewisi struktuur</b> ingl <i> Lewis structure</i>.
Elektronipaaride aatomitevahelist jaotumist kirjeldav kujutis. Näiteks @ ja @.</p>

<p><b>Lewisi sümbol (aatomi või atomaarse iooni)</b> ingl <i>
Lewis symbol (for atoms and ions)</i>. Elemendi sümbol koos iga
valentselektroni tähistava punktiga.</p>

<p><b>libisev kiht</b> ingl <i> slip plane</i>. Aatomite kiht
tahkises, mis võib naaberkihi suhtes üsna kergesti libiseda.</p>

<p><b>ligand</b> ingl <i> ligand</i>. Kompleksis tsentraalse
metalliaatomiga kovalentselt seotud aatomite rühm. <i>Polüdentaatne ligand</i>
annab metalliga mitu sidet. Vt ka <i>ambidentaatne ligand</i>.</p>

<p><b>ligandivälja lõhenemisparameeter (&#8710;)</b> ingl <i>
ligand field splitting</i>. Ligandide põhjustatud <i>e</i>- ja <i>t</i>-orbitaalide
energiate erinevus kompleksis.</p>

<p><b>ligandivälja teooria</b> ingl <i> ligand field theory</i>.
Kompleksühendite sidemete teooria, <i>kristallivälja teooria</i> edasiarendus.
Vt ka <i>kristalliväli</i>.</p>

<p><b>lihtsustatud struktuurivalem</b> ingl <i> condensed
structural formula</i>. Struktuurivalemi lühem versioon, mis näitab, kuidas
aatomid on omavahel grupeeritud. Näiteks CH<sub>3</sub>CH(CH<sub>3</sub>)CH<sub>3</sub>.</p>

<p><b>liitumispolümerisatsioon</b> ingl <i> addition
polymerization</i>. Liitumisreaktsiooni teel toimuv (tavaliselt alkeenide)
polümerisatsioon, mida kannavad edasi radikaalide või ioonide kujul esinevad
vaheühendid.</p>

<p><b>liitumisreaktsioon</b> ingl <i> addition reaction</i>.
Reaktsioon, kus kahest või enamast lähteainest moodustub üks saadus. Orgaanilises
keemias aatomite või nende rühmade liitumine kahele omavahel kordse sidemega
seotud aatomile. Näiteks CH<sub>3</sub>CH=CH<sub>2</sub> + HBr &#8594; CH<sub>3</sub>CHBrCH<sub>3</sub>.</p>

<p><b>limiteeriv reagent</b> ingl <i> limiting reactant</i>. Reaktsioonis
tekkivate saaduste hulga määrav lähteaine.</p>

<p><b>lineaarkombinatsioon aatomorbitaalidest (LCAO)</b> ingl <i>
linear combination of atomic orbitals</i>. Aatomorbitaalide
lineaarkombinatsioonina moodustatud molekulorbitaal.</p>

<p><b>lipiid</b> ingl <i> lipid</i>. Looduslik orgaaniline aine,
mis lahustub süsivesinikes ega lahustu vees. Näiteks rasvad, steroidid,
terpeenid, rakukesta moodustavad ained.</p>

<p><b>logaritm</b> ingl <i> logarithm</i>. Kui arv <i>x</i> on
esitatud kujul <i>B<sup>y</sup></i>, siis <i>y</i> on <i>x</i>-i logaritm
alusel <i>B</i>. Kümnendlogaritmi korral (tähistatakse log <i>x</i>) <i>B</i> =
10 ja naturaallogaritmi korral (tähistatakse ln <i>x</i>) <i>B</i> = e. Vt ka
lisa 1D.</p>

<p><b>logaritmi karakteristik</b> ingl <i> characteristic (of a
logarithm)</i>. Arv enne koma logaritmi väärtuses. </p>

<p><b>Londoni jõud</b> ingl <i> London force</i>.
Naabermolekulide ajutiste dipoolmomentide vahelisest vastastoimest tulenev
tõmbejõud.</p>

<p><b>looduslik levik</b> ingl <i> natural abundance</i>.
Isotoobi levik looduslikult esineva aine proovis.</p>

<p><b>looduslik aine</b> ingl <i> natural product</i>.
Orgaaniline aine, mis esineb looduses valmiskujul.</p>

<p><b>luku ja võtme mudel</b> ingl <i> lock-and-key mechanism</i>.
Ensüümi toime mudel, mille järgi ensüüm on nagu lukk ja substraat on temaga
sobituv võti.</p>

<p><b>luminestsents</b> ingl <i> luminescence</i>. Valguse
kiirgamine osakestelt, mida ei ole soojuslikult ergastatud.</p>

<p><b>lõdvendav orbitaal</b> ingl <i> antibonding orbital</i>.
Molekulorbitaal, millel paiknevad elektronid destabiliseerivad molekuli.</p>

<p><b>lõhustatav</b> ingl <i> fissionable</i>. Tuum, mis on
võimeline indutseeritud lõhustumiseks. </p>

<p><b>lõhustumine</b> ingl <i> fission (nuclear)</i>. Tuuma
lagunemine kaheks väiksemaks sarnase massiga tuumaks. Lõhustumine võib olla <i>iseeneslik</i>
või <i>indutseeritud</i> (tavaliselt neutronitega põrkumisel).</p>

<p><b>lõhustuv tuum </b> ingl <i> fissile nucleus</i>. Tuum, mis
on võimeline aeglaste neutronite toimel lõhustuma. Näiteks <sup>235</sup>U on
lõhustuv.</p>

<p><b>lõpp-punkt</b> ingl <i> end point</i>. Tiitrimise etapp,
kus on lisatud parasjagu niipalju titranti, et indikaator muudab oma värvuse
alg- ja lõppvärvuse vahepealseks.</p>

<p><b>läbitungimine</b> ingl <i> penetration</i>. Võimalus, et <i>s</i>-elektroni
võib leida tuuma lähedal (sisekihtide sees).</p>

<p><b>lähikorrapära</b> ingl <i> short-range order</i>. Aatomite
või molekulide korrapärane paiknemine lähinaabrite suhtes, kuid korrapära ei
ulatu nendest palju kaugemale.</p>

<p><b>lähtelahus, ka põhilahus</b> ingl <i> stock solution</i>.
Teadaoleva kontsentratsiooniga (ruumi kokkuhoidmiseks enamasti
kontsentreeritud) lahus, mille lahjendamisel saadakse vajaliku
kontsentratsiooniga töölahus.</p>

<p><b>lähtetuum</b> ingl <i> parent nucleus</i>. Tuumareaktsiooni
lähteaine.</p>

<p><b>lämmastiku sidumine</b> ingl <i> fixation of nitrogen</i>.
Lämmastiku molekuli üleviimine lämmastikuühendiks, tavaliselt ammoniaagiks.</p>

<p><b>lühiajaline dipoolmoment</b> ingl <i> instantaneous dipole
moment</i>. Dipoolmoment, mis tekib molekulis laengu lühiajalise ümberjaotumise
(fluktuatsiooni) toimel ja põhjustab molekulidevahelist <i>Londoni jõudu</i>.</p>

<p><b>lüotroopne vedelkristall</b> ingl <i> lyotropic liquid
crystal</i>. Vedelkristall, mis moodustub lahusti ja lahustunud aine vahelise
vastasmõju tulemusena.</p>

<p><b>Lymani seeria</b> ingl <i> Lyman series</i>. Spektrijoonte
kogum atomaarse vesiniku spektris, millele vastavad üleminekud orbitaalidele,
mille <i>n</i> = 1.</p>

<p><b>maagiline arv</b> ingl <i> magic numbers</i>. Prootonite
ja neutronite arvud, mis vastavad tuumade suuremale stabiilsusele. Näiteks 2, 8,
20, 50, 82 ja 126.</p>

<p><b>maak</b> ingl <i> ore</i>. Looduslik metalli mineraalne
allikas. Näiteks hematiit Fe<sub>2</sub>O<sub>3</sub> on rauamaak.</p>

<p><b>madalaim vaba molekulorbitaal (LUMO)</b> ingl <i> lowest
unoccupied molecular orbital</i>. Molekuli põhioleku madalaima energiaga tühi
molekulorbitaal.</p>

<p><b>madalaspinniline kompleks</b> ingl <i> low-spin complex</i>.
Minimaalse paardumata elektronide arvuga <i>d<sup>n</sup></i>-kompleks.</p>

<p><b>Madelungi konstant (<i>A</i>)</b> ingl <i> Madelung
constant</i>. Võreenergia avaldises esinev number, mis sõltub kristallivõre
tüübist. Näiteks keedusoola struktuuri jaoks <i>A</i> = 1,748.</p>

<p><b>magnetkvantarv (<i>m</i><sub>l</sub>)</b> ingl <i>
magneting quantum number</i>. Kvantarv, mis määrab konkreetse orbitaali
alamkihis ja tema orientatsiooni ruumis.</p>

<p><b>magnetväli</b> ingl <i> magneting field</i>. Mõjuala, mis
mõjub liikuvatele laenguga objektidele.</p>

<p><b>mahtanalüüs</b> ingl <i> volumetric analysis</i>. Ruumalade
mõõtmisel põhinev kvantitatiivne analüüsimeetod, näiteks <i>tiitrimine</i>.</p>

<p><b>mahuprotsent</b> ingl <i> volume presentage composition</i>.
Aine sisaldus proovis väljendatuna protsendina proovi koguruumalast.</p>

<p><b>makroskoopiline tasand</b> ingl <i> macroscopic level</i>.
Maailma tunnetamise tasand, kus objektid on otse jälgitavad.</p>

<p><b>maksimumis keev aseotroop</b> ingl <i> high-boiling
azeotrope, maximum-boiling azeotrope</i>. Vt <i>aseotroop</i>.</p>

<p><b>manomeeter</b> ingl <i> manometer</i>. Anumas oleva gaasi
rõhu mõõtmise seade.</p>

<p><b>mantiss</b> ingl <i> mantissa</i>. Kümnendlogaritmi
murruline osa.</p>

<p><b>mass (<i>m</i>)</b> ingl <i> mass</i>. Keha moodustava
aine hulk.</p>

<p><b>massi jäävuse seadus</b> ingl <i> law of conservation of
mass</i>. Keemilise reaktsiooni käigus ei muutu reaktsioonil osalevate ainete
summaarne mass ja aatomite tüübid.</p>

<p><b>massiarv (<i>A</i>)</b> ingl <i> mass number</i>.
Nukleonide (prootonid ja neutronid) arv aatomituumas. Näiteks <sup>14</sup>C
massiarv on 14, tema tuumas on 14 nukleoni (6 prootonit ja 8 neutronit),</p>

<p><b>massibilanss</b> ingl <i> material balance</i>. Tingimus,
et lahustunud aine kõigi vormide kontsentratsioonide summa lahuses peab võrduma
lahustunud aine algkontsentratsiooniga. Näitek<i>s</i> peab HCN ja CN<sup>–</sup>
kontsentratsiooni summa vesilahuses olema võrdne HCN algkontsentratsiooniga.</p>

<p><b>massiprotsendiline koostis</b> ingl <i> mass percentage
composition</i>. Aine sisaldus proovis väljendatuna protsendina proovi kogumassist.</p>

<p><b>massispekter</b> ingl <i> mass spectrum</i>. Erinevate
massi ja laengu suhtega osakeste suhtelist sisaldust kirjeldav graafik.
Massispektromeetri detektori väljund. Vt ka <i>massispektromeetria</i>.</p>

<p><b>massispektromeeter</b> ingl <i> mass spectrometer</i>. <i>Massispektromeetrias</i>
kasutatav seade.</p>

<p><b>massispektromeetria</b> ingl <i> mass spectrometry</i>.
Meetod aatomite ja molekulide sisalduse leidmiseks proovis, põhineb ioonidest
koosneva kiire juhtimisel läbi magnetvälja. </p>

<p><b>massitoimeseadus</b> ingl <i> law of mass action</i>.
Tasakaalulise reaktsiooni <i>a</i> A + <i>b</i> B &#8652; <i>c</i> C + <i>d</i> D korral on suhe <i>a</i><sub>C</sub><sup>c</sup><i>a</i><sub>D</sub><sup>d</sup>/<i>a</i><sub>A</sub><sup>a</sup><i>a</i><sub>B</sub><sup>b</sup>
tasakaaluolekus võrdne konstandiga, mille väärtus sõltub vaid reaktsioonist ja
temperatuurist. </p>

<p><b>mateeria</b> ingl <i> matter</i>. Kõik see, millel on mass
ja mis hõlmab ruumi.</p>

<p><b>materjaliteadus</b> ingl <i> materials science</i>.
Materjalide keemilise koostise, struktuuri ja omaduste uurimine.</p>

<p><b>Maxwelli kiiruste jaotus</b> ingl <i> Maxwell distribution
of molecular speeds</i>. Valem, millega saab leida antud temperatuuril mingi
etteantud kiirusega liikuvate molekulide osakaalu protsentides.</p>

<p><b>meditsiiniline keemia</b> ingl <i> medicinal chemistry</i>.
Keemiliste teadmiste rakendamine uute ravimite väljatöötamisel.</p>

<p><b>meeter (<i>m</i>)</b> ingl <i> meter</i>. Pikkuse SI ühik.
Vt ka lisa 1B.</p>

<p><b>mehaaniline tasakaal</b> ingl <i> mechanical equilibrium</i>.
Olek, kui süsteemi rõhk on võrdne keskkonna rõhuga.</p>

<p><b>mehhanism</b> ingl <i> mechanism</i>. Vt <i>reaktsioonimehhanism</i>.</p>

<p><b>menisk</b> ingl <i> meniscus</i>. Vedeliku kõverdunud vaba
pind peenikeses torus.</p>

<p><b>mesofaas</b> ingl <i> mesophase</i>. Aine olek, millele on
iseloomulikud nii vedeliku kui ka tahkise mõned omadused. Näiteks
vedelkristall.</p>

<p><b>metall</b> ingl <i> metal</i>. 1. Aine, mis juhib
elektrit, on metalse läikega, sepistatav, plastiline, moodustab katioone ja
aluselisi oksiide. 2. Metall koosneb katioonidest, mida hoiab koos
elektrongaas. Näiteks raud, vask ja uraan.</p>

<p><b>metalliline elektrijuht</b> ingl <i> metallic conductor</i>.
Elektronjuht, mille takistus kasvab koos temperatuuri tõusuga.</p>

<p><b>metalliline side</b> ingl <i> metallic bond</i>.
Metallidele iseloomulik sidemetüüp, kus katioone hoiab koos ühine elektrongaas.</p>

<p><b>metalliline tahkis</b> ingl <i> metallic solid</i>. Vt <i>metall</i>.</p>

<p><b>metallilise sidemega hüdriid</b> ingl <i> metallic hydride</i>.
Vt <i>hüdriid</i>.</p>

<p><b>metallorgaaniline ühend</b> ingl <i> organometallic
compound</i>. Ühend, mis sisaldab süsinik-metall-sidet. Näiteks Ni(CO)<sub>4</sub>
(CN<sup>–</sup>-komplekse ei peeta tavaliselt metallorgaanilisteks ühenditeks).</p>

<p><b>metallotseen</b> ingl <i> metallocene</i>. Ühend, kus
metalli aatom paikneb kahe tsüklilise ligandi vahel, nn võileib- ehk
sändvitðühend. Näiteks ferrotseen (ditsüklopentadienüülraud(0), [Fe(C<sub>5</sub>H<sub>5</sub>)<sub>2</sub>]).</p>

<p><b>Michaelise konstant (<i>K</i><sub>m</sub>)</b> ingl <i>
Michaelis constant</i>. <i>Michaelise-Menteni mehhanismile</i> vastavas kiiruse
võrrandis esinev konstant.</p>

<p><b>Michaelise-Menteni mehhanism</b> ingl <i> Michaelis-Menten
mechanism</i>. Ensümaatilise katalüüsi mudel, kus ensüüm ja substraat
saavutavad kiire eeltasakaalu ensüüm-substraat-kompleksiga.</p>

<p><b>miinimumis keev aseotroop</b> ingl <i> minimum-boiling
azeotrope</i>. Vt <i>aseotroop</i>.</p>

<p><b>mikrolained</b> ingl <i> microwaves</i>.
Elektromagnetlained, mille lainepikkus on suurusjärgus 1 cm.</p>

<p><b>mikroolek</b> ingl <i> microstate</i>. Proovi molekulide
lubatud paigutus (statistilise termodünaamika ja entroopia statistilise
definitsiooni kontekstis).</p>

<p><b>mikropoorne katalüsaator</b> ingl <i> microporous catalyst</i>.
Avatud poorse struktuuriga katalüsaator. Näiteks <i>tseoliit</i>.</p>

<p><b>mikroskoopiline tasand</b> ingl <i> microscopic level</i>.
Objekti kirjeldus väga väikeste osakeste (aatomite) tasemel.</p>

<p><b>miljondik osa (ppm)</b> ingl <i> parts per million</i>. 1.
Lahustunud aine mass jagatud lahuse massiga ja korrutatud miljoniga. 2.
Massiprotsent korrutatuna 10<sup>4</sup>-ga.</p>

<p><b>mineraalid</b> ingl <i> minerals</i>. Kaevandatavad ained,
üldisemalt anorgaanilised ained.</p>

<p><b>mitmeaatomiline ioon</b> ingl <i> polyatomic ion</i>.
Ioon, mis koosneb rohkem kui kahest kovalentselt seotud aatomist. Näiteks NH<sub>4</sub><sup>+</sup>,
NO<sub>3</sub><sup>–</sup>, SiF<sub>6</sub><sup>2–</sup>.</p>

<p><b>mitmeaatomiline molekul</b> ingl <i> polyatomic molecule</i>.
Molekul, mis koosneb rohkem kui kahest aatomist. Näiteks O<sub>3</sub>, C<sub>12</sub>H<sub>22</sub>O<sub>11</sub>.</p>

<p><b>mitmeelektroniline aatom</b> ingl <i> many-electron atom</i>.
Aatom, milles on rohkem kui 1 elektron.</p>

<p><b>mitmeprootoniline hape või alus</b> ingl <i> polyprotic
acid or base</i>. Br¸nstedi hape või alus, mis võib loovutada või liita rohkem
kui ühe prootoni. Näiteks H<sub>3</sub>PO<sub>4</sub> on kolmeprootoniline hape
ja N<sub>2</sub>H<sub>4</sub> kaheprootoniline alus.</p>

<p><b>mitsell</b> ingl <i> micelle</i>. Kompaktne, sageli
sfäärikujuline ühtmoodi orienteeritud pindaktiivse aine molekulide kogum.</p>

<p><b>mitteelektrolüüt</b> ingl <i> nonelectrolyte</i>. Aine,
mille lahus ei juhi elektrit. Näiteks sahharoos.</p>

<p><b>mittelabiilne</b> ingl <i> nonlabile</i>.
Termodünaamiliselt ebastabiilne, kuid siiski pikemat aega püsiv.</p>

<p><b>mittemetall</b> ingl <i> nonmetal</i>. Aine, mis ei juhi
elektrit, ei ole sepistatav ega plastiline. Näiteks gaasid, fosfor,
naatriumkloriid.</p>

<p><b>mittepaisumistöö (<i>w</i><sub>e</sub>)</b> ingl <i>
nonexpansion work</i>. Vt töö.</p>

<p><b>mittepolaarne molekul</b> ingl <i> nonpolar molecule</i>.
Molekul, mille dipoolmoment on null.</p>

<p><b>mittepolaarne side</b> ingl <i> nonpolar bond</i>. 1.
Kovalentne side kahe aatomi vahel, mõlema aatomi osalaeng on null. 2.
Kovalentne side kahe lähedase elektronegatiivsusega aatomi vahel.</p>

<p><b>mittepöörduv protsess</b> ingl <i> irreversible process</i>.
Protsess, mille suunda ei saa muuta mõne muutuja lõpmata väikese muutmisega.</p>

<p><b>mittesiduv orbitaal</b> ingl <i> nonbonding orbital</i>.
Valentskihi aatomorbitaal, mis ei osale sidemete moodustamisel.</p>

<p><b>mittetäielik oktett</b> ingl <i> incomplete octet</i>.
Aatomi valentskiht (molekulis), kus on vähem kui kaheksa elektroni. Näiteks
boori valentskiht molekulis BF<sub>3</sub>.</p>

<p><b>mittevesilahus</b> ingl <i> nonaqueous solution</i>.
Lahus, kus lahustiks ei ole vesi.</p>

<p><b>molaalsus</b> ingl <i> molality</i>. Lahustunud aine hulk
moolides ühe kilogrammi lahusti kohta.</p>

<p><b>molaar</b> ingl <i> molar</i>. Viitab, et suurus on antud
ühe mooli kohta. Näiteks on <i>molaarmass</i> ühe mooli aine mass ja <i>molaarruumala</i>
on ühe mooli aine ruumala.</p>

<p><b>molaarmass</b> ingl <i> molar mass</i>. 1. Ühe mooli
molekulide mass. 2. Ioonilise ühendi ühe mooli valemühikute mass.</p>

<p><b>molaarne absorptsioonikoefitsient</b> ingl <i>
molar absorption coefficient</i>. Proportsionaalsuskonstant, mis seob absorptsiooni
molaarse kontsentratsiooni ja lahusekihi paksuse korrutisega. Vt ka <i>Beeri
seadus</i>.</p>

<p><b>molaarne kontsentratsioon ([J])</b> ingl <i> molar concentration</i>.
Lahustunud aine hulk moolides ühe liitri lahuse kohta.</p>

<p><b>molaarne lahustuvus (<i>s</i>)</b> ingl <i> molar
solubility</i>. Aine küllastunud lahuse molaarne kontsentratsioon.</p>

<p><b>molaarne soojusmahtuvus e moolsoojus (<i>C</i><sub>m</sub>)</b> ingl <i> molar heat capacity</i>. Ühe mooli aine soojusmahtuvus.</p>

<p><b>molaarruumala</b> ingl <i> molar volume</i>. Proovi
ruumala ja tema moolide arvu jagatis.</p>

<p><b>molaarsus ([J])</b> ingl <i> molarity</i>. Molaarne
kontsentratsioon.</p>

<p><b>molecule</b> ingl <i> molecule</i>. 1. Ühendi vähim osake,
millel on veel selle ühendi omadused. 2. Kindlalt määratud, eraldi seisev ja
elektriliselt neutraalne seotud aatomite rühm. Näiteks H<sub>2</sub>, NH<sub>3</sub>,
CH<sub>3</sub>COOH.</p>

<p><b>molekulaarbioloogia</b> ingl <i> molecular biology</i>.
Elusorganismide toimimise uurimine, lähtudes nende keemilisest koostisest.</p>

<p><b>molekulaarne hüdriid</b> ingl <i> molecular hydride</i>.
Vt <i>hüdriid</i>.</p>

<p><b>molekulaarne tahkis</b> ingl <i> molecular solid</i>.
Tahkis, mis koosneb molekulidevaheliste jõudude koos hoitud molekulidest. Näiteks
glükoos, aspiriin, väävel.</p>

<p><b>molekulaarne ühend</b> ingl <i> molecular compound</i>.
Aine, mis koosneb molekulidest. Näiteks vesi, väävelheksafluoriid, bensoehape.</p>

<p><b>molekulaarsus</b> ingl <i> molecularity</i>. Lähteinete
molekulide arv, mis osaleb <i>elementaarreaktsioonis</i>. Vt ka <i>bimolekulaarne
reaktsioon</i>, <i>trimolekulaarne reaktsioon</i>, <i>monomolekulaarne
reaktsioon</i>.</p>

<p><b>molekulidevahelised toimed</b> ingl <i> intermolecular
forces</i>. Molekulidevahelised tõmbe- ja tõukejõud. Näiteks vesinikside,
dipool-dipooljõud, Londoni jõud. Vt ka <i>van der Waalsi</i><b> </b><i>interaktsioonid</i>.</p>

<p><b>molekulivalem</b> ingl <i> molecular formula</i>.
Keemiliste sümbolite ja arvuliste alaindeksite kogum, mis näitab aatomite
tegelikku arvu aine molekulis. Näiteks H<sub>2</sub>O, SF<sub>6</sub>, C<sub>6</sub>H<sub>5</sub>COOH.</p>

<p><b>molekulorbitaal</b> ingl <i> molecular orbital</i>.
Üheelektroonne lainefunktsioon, mis katab kogu molekuli ja kirjeldab (oma ruudu
kaudu) elektroni leidumise tõenäosust molekuli eri osades.</p>

<p><b>molekulorbitaalide energiatasemete skeem</b> ingl <i>
molecular orbital energy-level diagram</i>. Molekulorbitaalide suhteliste
energiate graafiline kujutis.</p>

<p><b>molekulorbitaalide teooria</b> ingl <i> molecular orbital
theory</i>. Molekuli elektronstruktuuri kirjeldus, mille järgi elektronid
paiknevad kogu molekuli katvatel molekulorbitaalidel.</p>

<p><b>Mondi protsess</b> ingl <i> Mond process</i>. Nikli
puhastamine nikkelkarbonüüli tekitamise ja seejärel lagundamise teel.</p>

<p><b>monoaatomiline ioon</b> ingl <i> monatomic ion</i>. Ühest
aatomist koosnev ioon. Näiteks Na<sup>+</sup>, Cl<sup>–</sup>.</p>

<p><b>monomeer</b> ingl <i> monomer</i>. Väike molekul, millest
moodustub polümeer. Näiteks polüetüleeni korral CH<sub>2</sub>=CH<sub>2</sub>,
nailoni korral H<sub>2</sub>N(CH<sub>2</sub>)<sub>6</sub>NH<sub>2</sub>.</p>

<p><b>monomolekulaarne reaktsioon</b> ingl <i> unimolecular
reaction</i>. Elementaarreaktsioon, milles üks lähteaine molekul muundub
saadusteks. Näiteks O<sub>3</sub> <span style='font-size:12.0pt;line-height:
115%'>&#8594; O<sub>2</sub> + O.</p>

<p><b>monosahhariid</b> ingl <i> monosaccharide</i>. Lihtsuhkur,
mis võib kondensatsioonireaktsiooni teel moodustada keerukamaid süsivesikuid. Näiteks
glükoos C<sub>6</sub>H<sub>12</sub>O<sub>6</sub>.</p>

<p><b>mool (mol)</b> ingl <i> mole</i>. Ainehulga SI ühik. Vt
lisa 1B.</p>

<p><b>moolimurd (<i>x</i>)</b> ingl <i> mole fraction</i>.
Osakeste (molekulide, ioonide või aatomite) arv segus, mis on väljendatud
suhtena kõigi segu osakeste arvu suhtes.</p>

<p><b>moolsuhe</b> ingl <i> mole ratio</i>. Stöhhiomeetriline
seos kahe aine hulga vahel keemilises reaktsioonis. Näiteks (2 mol H<sub>2</sub>)/(1
mol O<sub>2</sub>) reaktsiooni 2 H<sub>2</sub>(g) + O<sub>2</sub>(g) &#8594; 2 H<sub>2</sub>O(v)
korral.</p>

<p><b>mudel</b> ingl <i> model</i>. Tegelikkuse lihtsustatud
kirjeldus.</p>

<p><b>must keha</b> ingl <i>black body</i>. Objekt, mis kiirgab
ja neelab kõiki elektromagnetkiirguse sagedusi ilma eelistusteta.</p>

<p><b>musta keha kiirgus</b> ingl <i> black body radiation</i>.
Absoluutselt musta keha kiiratud kiirgus.</p>

<p><b>muutuv kovalents</b> ingl <i> variable covalence</i>.
Elemendi võime moodustada ühendites erinev arv kovalentseid sidemeid. Näiteks
väävlil ühendites SO<sub>2</sub> ja SO<sub>3</sub>.</p>

<p><b>muutuv valents</b> ingl <i> variable valence</i>. Elemendi
võime moodustada erineva laenguga ioone. Näiteks In<sup>+</sup> ja In<sup>3+</sup>.</p>

<p><b>mõõtekolb</b> ingl <i> volumetric flask</i>. Kolb, mis on
kalibreeritud kindla ruumala tarvis.</p>

<p><b>märgis</b> ingl <i> tracer</i>. Isotoop, mille liikumist
molekulist molekuli on reaktsioonide jada korral võimalik jälgida.</p>

<p><b>määramata integraal</b> ingl <i> indefinite integral</i>.
Integraal, mille puuduvad rajad. Vt ka lisa 1F.</p>

<p><b>määramatuse printsiip</b> ingl <i> uncertainty principle</i>.
Vt <i>Heisenbergi määramatuse printsiip</i>.</p>

<p><b>määratud integraal</b> ingl <i> definite integral</i>.
Etteantud rajadega integraal. Vaata ka lisa 1F.</p>

<p><b>mündimetallid</b> ingl <i> coinage metals</i>. Vask, hõbe
ja kuld.</p>

<p><b>mürgitama</b> ingl <i> poison</i>. Katalüsaatorit
deaktiveerima.</p>

<p><b>naatriumkloriidi struktuur</b> ingl <i> rock-salt
structure</i>. Naatriumkloriidiga sarnane kristallstruktuur.</p>

<p><b>nanomaterjalid</b> ingl <i> nanomaterials</i>.
Nanoosakestest või korrapärastest aatomite või molekulide jadadest koosnevad
materjalid, näiteks nanotorud. Need materjalid on piisavalt väikesed, et nende
omadused erineksid suuremate ainekogumite omadustest.</p>

<p><b>nanoosake</b> ingl <i> nanoparticle</i>. Osake, mille
läbimõõt on suurusjärgus 1 kuni 100 nm ning mida saab valmistada ja muuta
molekulaarsel tasemel.</p>

<p><b>nanoteadus</b> ingl <i> nanoscience</i>. Nanomaterjalide
valmistamist ja omadusi uuriv teadusharu.</p>

<p><b>nanotehnoloogia</b> ingl <i> nanotechnology</i>. Ainete
uurimine ja muutmine aatomite tasandil (nanomeetri suurusjärgus).</p>

<p><b>naturaallogaritm</b> ingl <i> natural logarithm</i>. Vt <i>logaritm</i>.</p>

<p><b>neeldumisdoos</b> ingl <i> absorbed dose (of radiation)</i>.
Energiahulk, mis (enamasti radioaktiivse) kiirgusena kehas neeldub.
Neeldumisdoosi ühik on <i>grei</i> või <i>raad</i>. </p>

<p><b>negatiivne kõrvalekalle (Raoult'i seadusest)</b> ingl <i>
negative deviation</i>. Mitteideaalse lahuse madalam aururõhk võrreldes
Raoult'i seaduse järgi ennustatavaga.</p>

<p><b>nemaatiline faas</b> ingl <i> nematic phase</i>.
Vedelkristalli faas, kus kepikujulised molekulid on kihtides paigutunud
paralleelselt, kuid ei moodusta ülejäänud suundades korrapäraseid ridu.</p>

<p><b>Nernsti võrrand</b> ingl <i> Nernst equation</i>. Võrrand,
mis kirjeldab elektrokeemilise raku nullvoolupotentsiaali sõltuvust reaktsiooni
lähteainete ja saaduste kontsentratsioonist: <i>E</i> = <i>E</i>° – (<i>RT</i>/<i>nF</i>)
ln <i>Q</i>.</p>

<p><b>neutralisatsioonireaktsioon</b> ingl <i> neutralization
reaction</i>. Happe ja aluse vaheline raktsioon, mille saadusteks on sool ja
vesi (mittevesilahuses võib vee asemel tekkida mõni teine madalmolekulaarne
ühend). Näiteks HCl(aq) + NaOH(aq)  NaCl(aq) + H<sub>2</sub>O.</p>

<p><b>neutron (n)</b> ingl <i> neutron</i>. Elektrilaenguta
elementaarosake aatomituumas, on prootoniga ligikaudu sama massiga.</p>

<p><b>neutroniga tekitatud transmutatsioon</b> ingl <i>
neutron-induced transmutation</i>. Ühe tuuma muutumine teiseks neutronitega
põrkumise toimel.</p>

<p><b>neutronirikas tuum</b> ingl <i> neutron-rich nucleus</i>.
Tuum, milles on nii suur neutronite suhteline sisaldus, et ta paikneb ülalpool <i>stabiilsuse
riba</i>.</p>

<p><b>neutronlagunemine</b> ingl <i> neutron emission</i>.
Tuumalagunemine, kui kiiratakse neutron. Massiarv väheneb ühe võrra, kuid
tuumalaeng jääb samaks.</p>

<p><b>nomenklatuur</b> ingl <i> chemical nomenclature</i>.
Keemiliste ühendite süstemaatline nimetamine.</p>

<p><b>normaalne keemistemperatuur (<i>T</i><sub>aur</sub>)</b> ingl <i> normal boiling point</i>. 1. Keemistemperatuur rõhul 1 atm. 2. Temperatuur,
millel vedeliku aururõhk on 1 atm.</p>

<p><b>normaalne sulamistemperatuur (<i>T</i><sub>sul</sub>)</b> ingl <i> normal melting point</i>. Aine sulamistemperatuur rõhul 1 atm.</p>

<p><b>normaalne tahkumistemperatuur (<i>T</i><sub>sul</sub>)</b> ingl <i> normal freezing point</i>. Tahkumistemperatuur rõhul 1 atm.</p>

<p><b>normaalrõhk ja normaaltemperatuur</b> ingl <i> standard
temperature and pressure (STP)</i>. 1 atm ja 0 °C (273,15 K).</p>

<p><b>NO<i><sub>x</sub></i></b> ingl <i> NO<sub>x</sub></i>.
Lämmastiku oksiidide või nende segude ühine nimetus (kasutatakse peamiselt
atmosfäärikeemias).</p>

<p><b><i>ns</i>-orbitaal</b> ingl <i> ns-orbital</i>.
Aatomorbitaal, mille peakvantarv on <i>n</i> ja orbitaalkvantarv null.</p>

<p><b>n-tüüpi pooljuht</b> ingl <i> n-type semiconductor</i>. Vt
<i>pooljuht</i>.</p>

<p><b>nukleiinhape</b> ingl <i> nucleic acid</i>. 1.
Nukleotiidide kondensatsiooni saadus. 2. Organismi geneetilist koodi sisaldav
aine.</p>

<p><b>nukleofiil</b> ingl <i> nucleophile</i>. Reagent, mis
tõmbub molekuli positiivselt laetud osaga. Näiteks H<sub>2</sub>O, OH<sup>–</sup>.</p>

<p><b>nukleofiilne asendusreaktsioon</b> ingl <i> nucleophilic
substitition</i>. Nukelofiili toimel aset leidev asendusreaktsioon. Näiteks
haloalkaanide hüdrolüüs, CH<sub>3</sub>Br + H<sub>2</sub>O &#8594; CH<sub>3</sub>OH + HBr.</p>

<p><b>nukleon</b> ingl <i> nucleon</i>. Prooton või neutron,
seega üks kahest tuuma põhikomponendist.</p>

<p><b>nukleosiid</b> ingl <i> nucleoside</i>. Orgaanilise aluse
ja riboosi või desoksüriboosi ühend.</p>

<p><b>nukleotiid</b> ingl <i> nucleotide</i>. Nukleosiid, mille
süsivesikule on liidetud fosfaatrühm, nukleiinhapete monomeer.</p>

<p><b>nukliid</b> ingl <i> nuclide</i>. Mingi kindlat tüüpi
aatomituum. </p>

<p><b>nullenergia</b> ingl <i> zero-point energy</i>. Süsteemi
madalaim võimalik energia. Näiteks osakese massiga <i>m</i> nullenergia
potentsiaaliaugus laiusega <i>L</i> on <i>E</i> = <i>h</i><sup>2</sup>/8<i>mL</i><sup>2</sup>.</p>

<p><b>nulljärku reaktsioon</b> ingl <i> zero-order reaction</i>.
Reaktsioon, mille kiirus ei olene lähteainete kontsentratsioonist. Näiteks
ammoniaagi katalüütiline lagunemine.</p>

<p><b>nullvoolupotentsiaal (<i>E)</i></b> ingl <i> electromotive
force (emf, E)</i>. 1. Elektrokeemilises rakus toimuva reaktsiooni võime
transportida elektrone läbi välise elektriahela. 2. Elektrokeemilise elemendi
elektroodide potentsiaalide vahe, kui voolu ei tarbita. Vanemas kirjanduses <i>elektromotoorjõud</i>.</p>

<p><b>nõrga välja ligand</b> ingl <i> weak-field ligand</i>.
Ligand, millele vastab väike <i>ligandivälja lõhenemisparameeter</i> ja mis
paikneb <i>spektrokeemilises reas</i> pärast NH<sub>3</sub>.</p>

<p><b>nõrgad happed ja alused</b> ingl <i> weak acids and bases</i>.
Happed ja alused, mis on lahuses ainult osaliselt deprotoneeritud või protoneeritud.
Näiteks HF ja CH<sub>3</sub>COOH (nõrgad happed), NH<sub>3</sub> ja CH<sub>3</sub>NH<sub>2</sub>
(nõrgad alused). </p>

<p><b>nõrk elektrolüüt</b> ingl <i> weak electrolyte</i>. Vt <i>elektrolüüt</i>.</p>

<p><b>nähtav kiirgus</b> ingl <i> visible radiation</i>. Inimese
silma poolt detekteeritav elektromagnetkiirgus lainepikkuste vahemikus 700 nm
kuni 400 nm. Sageli kasutatakse ka nimetust <i>nähtav valgus</i> või lihtsalt <i>valgus</i>.</p>

<p><b>nähtav valgus</b> ingl <i> visible light</i>. Vt <i>nähtav
kiirgus</i>.</p>

<p><b>ohveranood</b> ingl <i> sacrificial anode</i>. Metallist
objekti korrosiooni eest kaitsmiseks kasutatav metallelektrood, mis aeglaselt
oksüdeeerub. Vt <i>katoodkaitse</i>.</p>

<p><b>oksoanioon</b> ingl <i> oxoanion</i>. Oksohappe anioon. Näiteks
HCO<sub>3</sub><sup>–</sup>, CO<sub>3</sub><sup>2–</sup>.</p>

<p><b>oksohape</b> ingl <i> oxoacid</i>. Hape, mis sisaldab
hapnikku. Näiteks H<sub>2</sub>CO<sub>3</sub>, HNO<sub>3</sub>, HNO<sub>2</sub>,
HClO.</p>

<p><b>oksüdatsiooniaste</b> ingl <i> oxidation number</i>.
Teatud reeglite järgi (vt juhend K.1) arvutatud aatomi efektiivne laeng.
Oksüdatsiooniastme kasv vastab oksüdeerumisele ja kahanemine redutseerumisele.</p>

<p><b>oksüdeerija</b> ingl <i> oxidizing agent</i>. Aine, mis
võtab redoksreaktsioonis oksüdeeritavalt ainelt elektrone ära (ja redutseerub).
Näiteks O<sub>2</sub>, O<sub>3</sub>, MnO<sub>4</sub><sup>–</sup>, Fe<sup>3+</sup>.</p>

<p><b>oksüdeerumine</b> ingl <i> oxidation</i>. 1. Hapnikuga
liitumine. 2. Reaktsioon, kus aatom, molekul või ioon kaotab elektrone. 3.
Poolreaktsioon, kus elemendi oksüdatsiooniaste kasvab. Näiteks 2 Mg(t) + O<sub>2</sub>(g)
&#8594; 2 MgO(t),
Mg(t) &#8594;
Mg<sup>2+</sup>(t) + 2 e<sup>–</sup>.</p>

<p><b>oktaeedriline auk</b> ingl <i> octahedral hole</i>.
Tühimik (tavaliselt tihepakendi) kristallivõres, mida piiravad kuus korrapärase
oktaeedri tippudes paiknevat kera.</p>

<p><b>oktaeedriline kompleks</b> ingl <i> octahedral complex</i>.
Kompleks, kus kuus ligandi on korrapärase oktaeedri tippudes ja tsentris on
metalli aatom. Näiteks [Fe(CN)<sub>6</sub>]<sup>4–</sup>.</p>

<p><b>oktetireegel</b> ingl <i> octet rule</i>. Sidemete
moodustamisel püüdleb aatom elektronipaaride jagamise teel valentskihile
elektronide okteti saamise poole.</p>

<p><b>oktett</b> ingl <i> octet</i>. Valentselektronide
konfiguratsioon <i>ns</i><sup>2</sup><i>np</i><sup>6</sup>.</p>

<p><b>oleku muutus</b> ingl <i> change of state</i>. Aine ühe
füüsikalise oleku üleminek teiseks. <i>Näiteks</i> sulamine (tahke &#8594; vedel).</p>

<p><b>oleku tähis</b> ingl <i> state symbol</i>. Aine olekut
tähistav sümbol (lühend). Näiteks g (gaasiline), t (tahke), v (vedel), aq
(vesilahus).</p>

<p><b>olekufunktsioon</b> ingl <i> state function</i>. Aine
omadus, mis ei sõltu selle oleku saavutamise teest. Näiteks rõhk, entalpia,
entroopia, värvus.</p>

<p><b>olekuvõrrand</b> ingl <i> equation of state</i>.
Matemaatiline avaldis, mis seob omavahel uuritava süsteemi rõhu, temperatuuri,
ruumala ja aine hulga. Näiteks ideaalgaasi seadus <i>PV</i> = <i>nRT</i>.</p>

<p><b>oligopeptiid</b> ingl <i> oligopeptide</i>. Lühike
aminohapete jada, mis on omavahel seotud peptiidsidemetega.</p>

<p><b>omadus</b> ingl <i> property</i>. Aine iseloomulik tunnus<i>.
</i>Näiteks aururõhk, värvus, tihedus, temperatuur. Vt ka <i>keemiline omadus</i>,
<i>füüsikaline omadus</i>.</p>

<p><b>optilised isomeerid</b> ingl <i> optical isomers</i>.
Isomeerid, mis on teineteise peegelpildiks. <i>Optiline isomeeria</i> on
optiliste isomeeride esinemine. <i>Optiline isomeeria</i> on <i>stereoisomeeria</i>
liik.</p>

<p><b>optiliselt aktiivne</b> ingl <i> optical activity</i>.
Aine võime pöörata teda läbiva polariseeritud valguse polarisatsioonitasandit.</p>

<p><b>orbitaal</b> ingl <i> orbital</i>. Vt <i>aatomorbitaal</i>
ja <i>molekulorbitaal</i>.</p>

<p><b>orbitaalkvantarv (<i>l</i>)</b> ingl <i> orbital angular
momentum quantum number</i>. Kvantarv, mis määrab alakihi, kuhu orbitaal
kuulub, ja vastava orbitaali kuju, <i>l </i>= 0,1,2,...,<i>n</i> – 1. Näiteks <i>l</i>
= 0 vastab <i>s</i>-alamkihile ja l = 1 <i>p</i>-alamkihile.</p>

<p><b>orbitaalne impulsimoment</b> ingl <i> orbital angular
momentum</i>. Pöörlemiskiiruse mõõt.</p>

<p><b>orgaaniline keemia</b> ingl <i> organic chemistry</i>.
Orgaaniliste ühenditega tegelev keemiaharu.</p>

<p><b>orgaaniline ühend</b> ingl <i> organic compound</i>.
Ühend, mis sisaldab süsinikku ja vesinikku. (Karbonaate ei arvata tavaliselt
orgaaniliste ühendite hulka.)</p>

<p><b>osake</b> ingl <i> species</i>. Aatom, ioon või molekul.</p>

<p><b>osake potentsiaaliaugus</b> ingl <i> particle in a box</i>.
Osake jäikade (läbimatute) seintega piiratud alas, kvantmehaanikas kasutatav
lihtne mudelsüsteem.</p>

<p><b>osalaeng</b> ingl <i> partial charge</i>. Aatomile
elektrontiheduse nihkumisest tingituna tekkiv laeng. Osalaeng võib olla <i>positiivne</i>
(&#948;+) või <i>negatiivne</i> (&#948;-).</p>

<p><b>osarõhk (<i>P</i><sub>x</sub>)</b> ingl <i> partial
pressure</i>. Rõhk, mida gaasisegu komponent X avaldaks nõu seintele, kui kõiki
teisi segu komponente ei oleks.</p>

<p><b>osarõhkude seadus</b> ingl <i> law of partial pressures</i>.
Vt <i>Daltoni gaaside osarõhkude seadus</i>.</p>

<p><b>osmoos</b> ingl <i> osmosis</i>. Lahusti tungimine läbi
membraani kontsentreeritumasse lahusesse (kolligatiivne omadus).</p>

<p><b>osmootne rõhk (&#8719;, pi)</b> ingl <i> osmotic pressure</i>.
Rõhk, mis on vajalik solvendi läbi membraani kontsentreeritumasse lahusesse
tungimise peatamiseks.</p>

<p><b>ostsilleeriv</b> ingl <i> oscillating</i>. Ajas
perioodiliselt muutuv.</p>

<p><b>paardunud elektronid</b> ingl <i> paired electrons</i>.
Kaks vastupidiste spinnidega elektroni (<i>&#8593;&#8595;</i>).</p>

<p><b>paisumistöö</b> ingl <i> expansion work</i>. Vt <i>töö</i>.</p>

<p><b>paralleelsed spinnid</b> ingl <i> parallel spins</i>.
Elektronid, mille spinnid on samasuunalised (<i>&#8593;&#8593;</i>).</p>

<p><b>paramagnetism</b> ingl <i> paramagnetism</i>. Aine omadus
tõmbuda magnetvälja. Paramagnetiline aine sisaldab paardumata spinnidega
elektone. Näiteks O<sub>2</sub>, [Fe(CN)<sub>6</sub>]<sup>3-</sup>.</p>

<p><b>paskal (Pa)</b> ingl <i> pascal</i>. SI rõhuühik: 1 Pa = 1
kg&#8729;m<sup>–1</sup>&#8729;s<sup>–2</sup>. Vt ka lisa 1B.</p>

<p><b>passiveerumine</b> ingl <i> passivation</i>. Pinna
kattumine õhukese reaktsioonisaaduse kihiga, mis ei lase reaktsioonil edasi kulgeda.
Näiteks alumiiniumi passiveerumine õhu käes.</p>

<p><b>patarei</b> ingl <i> battery</i>. Galvaanielementide
ühendamise teel saadud vooluallikas, mille pinge on ühendatud elementide
pingete summa.</p>

<p><b>Pauli keeluprintsiip</b> ingl <i> Pauli exclusion
principle</i>. Vt <i>keeluprintsiip</i>.</p>

<p><b>peaalarühm</b> ingl <i> main group</i>.
Perioodilisustabeli rühmad, mis vastavad <i>s</i> - ja <i>p</i>-elementidele
(1., 2. ja 13./III kuni 18./VIII rühm).</p>

<p><b>peakvantarv (n)</b> ingl <i> principal quantum number</i>.
Kvantarv, mis määrab elektroni energia vesinikusarnases aatomis, kasutatakse aatomi
energiatasemete tähisena.</p>

<p><b>peatatud joa meetod</b> ingl <i> stopped-flow technique</i>.
Kiirete reaktsioonide uurimise meetod, mille puhul uuritakse reaktsiooni
spektrofotomeetriliselt segus, mis tekib lähteainete kiirel süstimisel
segamiskambrisse.</p>

<p><b><i>p</i>-elektron</b> ingl <i> p-electron</i>.
Elektron, mis asub <i>p</i>-orbitaalil.</p>

<p><b>peptiid</b> ingl <i> peptide</i>. Aminohapete
kondensatsioonireaktsiooni saadus, sageli kirjeldatakse teda liitunud
aminohapete arvu järgi. Näiteks <i>dipeptiid</i>, <i>oligopeptiid</i>, <i>polüpeptiid</i>.</p>

<p><b>peptiidside</b> ingl <i> peptide bond</i>. Rühm –CONH–.</p>

<p><b>periood</b> ingl <i> period</i>. Perioodilisustabeli rida,
perioodi number võrdub valentskihi peakvantarvuga.</p>

<p><b>perioodilisustabel</b> ingl <i> periodic table</i>. Tabel,
mille moodustavad kindla seaduspära järgi muutuvate omaduste alusel reastatud
keemilised elemendid, mis on jagatud rühmadesse ja perioodidesse.</p>

<p><b>pH</b> ingl <i> pH</i>. Hüdrooniumioonide molaarse
kontsentratsiooni negatiivne logaritm: pH = –log[H<sub>3</sub>O<sup>+</sup>].
Happelises lahuses on pH &lt; 7 ja aluselises pH &gt; 7.</p>

<p><b>pH-kõver (ka tiitrimiskõver)</b> ingl <i> pH curve</i>.
Lahuse pH muutumise graafiline kujutis neutralisatsioonitiitrimisel vastavalt
lisatud titrandi ruumalale.</p>

<p><b>piesoelektrik</b> ingl <i> piezoelectric</i>. Kristallide
omadus omandada deformeerimisel elektrilaeng.</p>

<p><b>piiriline lahustumisentalpia</b> ingl <i> limiting
enthalpy of solution</i>. Vt <i>lahustumisentalpia</i>.</p>

<p><b>piiriline seadus</b> ingl <i> limiting law</i>. Seadus,
mis kehtib rangelt vaid süsteemi mõne omaduse piirilisel väärtusel, näiteks kui
omadus (gaasi rõhk) on väga väike.</p>

<p><b>piirpind</b> ingl <i> boundary surface</i>. 1. Pind, mis
piirab ruumiosa, kus antud aatom- või molekulorbitaalil paikneva elektroni
leidumise tõenäosus on 90%. 2. Pind, mis eraldab erinevaid faase.</p>

<p><b>pikk periood</b> ingl <i> long period</i>.
Perioodilisustabeli periood, milles on rohkem kui kaheksa elementi.</p>

<p><b>pindaktiivne aine</b> ingl <i> surfactant</i>. Aine, mis
koguneb lahuse pinnale ja mõjutab tema pindpinevust, pesuainete komponent. Näiteks
stearaatioonid seepides.</p>

<p><b>Pindpinevus (&#947;)</b> ingl <i> surface tension</i>.
Vedeliku pinnal olevatele molekulidele mõjuv summaarne jõud, mis tõmbab neid
vedeliku sisse ja põhjustab vedeliku sileda pinna.</p>

<p><b>pipett</b> ingl <i> pipet</i>. Kindla ruumala vedeliku
ülekandmiseks kalibreeritud peenike toru.</p>

<p><b>p<i>K</i><sub>a</sub><i> ja </i>p<i>K</i><sub>b</sub></b> ingl <i> pK</i><sub>a</sub><i> and pK</i><sub>b</sub>. Happe ja aluse
dissotsiatsioonikonstantide negatiivsed logaritmid: p<i>K</i> = –log <i>K</i>.
Suuremale p<i>K</i><sub>a</sub> või p<i>K</i><sub>b</sub> väärtusele vastab
nõrgem hape või alus.</p>

<p><b>Plancki konstant (<i>h</i>)</b> ingl <i> Planck's constant</i>.
Põhikonstant, mille väärtus on 6,62608  10<sup>–34</sup> J&#8729;s.</p>

<p><b>plasma</b> ingl <i> plasma</i>. 1. Ioniseerunud gaas. 2.
Bioloogias vere värvusetu komponent, kus on dispergeeritud punased ja valged
verelibled.</p>

<p><b>plokk-kopolümeer</b> ingl <i> block copolymer</i>. Vt <i>kopolümeer</i>.</p>

<p><b>pn-siire</b> ingl <i> p-n junction</i>. p- ja n-tüüpi
pooljuhtide kokkupuutepind.</p>

<p><b>pOH</b> ingl <i> pOH</i>. Hüdroksiidioonide molaarse
kontsentratsiooni negatiivne logaritm: pOH = –log [OH<sup>–</sup>].</p>

<p><b>polaarne kovalentne side</b> ingl <i> polar covalent bond</i>.
Kovalentne side osalaengutega aatomite vahel. Näiteks H–Cl, O–S.</p>

<p><b>polaarne molekul</b> ingl <i> polar molecule</i>. Molekul,
mille dipoolmoment ei ole null. Näiteks HCl, NH<sub>3</sub>.</p>

<p><b>polariseerima</b> ingl <i> polarize</i>. Aatomi, iooni või
molekuli elektronpilve deformeerima.</p>

<p><b>polariseeritav</b> ingl <i> polarizable</i>. Kergesti
deformeeritava elektronpilvega osake.</p>

<p><b>polariseeritavus (&#945;)</b> ingl <i> polarizability</i>.
Molekuli elektronpilve deformeerimise kergus.</p>

<p><b>polariseeritud valgus</b> ingl <i> polarized light</i>.
Polariseeritud valguse korral toimub laine võnkumine vaid ühes tasandis.</p>

<p><b>polariseeriv toime</b> ingl <i> polarizing power</i>.
Iooni võime deformeerida naaberaatomi, -iooni või molekuli elektronpilve.</p>

<p><b>polüamiid</b> ingl <i> polyamide</i>. Polümeer, mille
monomeerid on seotud kondensatsioonireaktsioonil tekkinud amiidse sidemega.</p>

<p><b>polüdentaatne ligand</b> ingl <i> polydentate ligand</i>.
Ligand, mis moodustab metalli aatomiga mitu kovalentset sidet.</p>

<p><b>polüester</b> ingl <i> polyester</i>. Polümeer, mille
monomeerid on seotud kondensatsioonipolümerisatsioonil tekkinud esterrühmadega.</p>

<p><b>polümeer</b> ingl <i> polymer</i>. Aine, mille molekulid
koosnevad väikestest molekulidest – <i>monomeeridest</i> – tekkinud korduvate
ühikute ahelatest. Näiteks polüetüleen, nailon. Vt ka kopolümeer.</p>

<p><b>polümerisatsioon</b> ingl <i> polymerization</i>.
Monomeeridest polümeeri moodustumine.</p>

<p><b>polünukleotiid</b> ingl <i> polynucleotide</i>.
Nukleotiididest moodustunud polümeer. Näiteks DNA, RNA.</p>

<p><b>polüpeptiid</b> ingl <i> polypeptide</i>. Aminohapete kondensatsioonireaktsioonil
moodustunud polümeer.</p>

<p><b>polüsahhariid</b> ingl <i> polysaccharide</i>. Paljudest
sahhariidi ühikutest moodustunud polümeer. Näiteks tselluloos, amüloos.</p>

<p><b>polütsükliline ühend</b> ingl <i> polycyclic compound</i>.
Aromaatne ühend, mis koosneb kahest või enamast benseenituumast, millel on kaks
ühist aatomit. Näiteks naftaleen.</p>

<p><b>pookkopolümeer</b> ingl <i> graft copolymer</i>. Vt <i>kopolümeer</i>.</p>

<p><b>poolelement</b> ingl <i> half-cell</i>. Elektrokeemilise
elemendi osa, mis sisaldab ühte elektroodi ja lahust, millesse ta on
sukeldatud.</p>

<p><b>poolempiiriline meetod</b> ingl <i> semiempirical method</i>.
Molekuli elektronstruktuuri arvutamine, kus arvutuste lihtsustamiseks
kasutatakse eksperimendist saadud informatsiooni. Vrd <i>ab initio meetod</i>.</p>

<p><b>poolestusaeg (<i>t</i><sub>1/2</sub>)</b> ingl <i>
half-life</i>. 1. Keemilises kineetikas aeg, mille jooksul aine
kontsentratsioon väheneb pooleni esialgsest. 2. Aeg, mille jooksul pool
radioaktiivsetest tuumadest laguneb.</p>

<p><b>pooljuht</b> ingl <i> semiconductor</i>. Elektronjuht,
mille takistus kahaneb, kui temperatuur tõuseb. <i>n-tüüpi pooljuhis</i>
kannavad voolu elektronid, mis liiguvad enamasti tühjas juhtivustsoonis, <i>p-tüüpi
pooljuh</i>is aga elektronid, mis on puudu muidu täidetud tsoonis („augud”).</p>

<p><b>poolläbilaskev membraan</b> ingl <i> semipermeable
membrane</i>. Membraan, mida saavad läbida vaid kindlat tüüpi molekulid või
ioonid.</p>

<p><b>poolmetall</b> ingl <i> metalloid</i>. Lihtaine, millel on
metalli välimus ja füüsikalised omadused, kuid mittemetalli keemilised
omadused. Näiteks arseen ja poloonium.</p>

<p><b>poolreaktsioon</b> ingl <i> half-reaction</i>.
Hüpoteetiline oksüdeerumis- või redutseerimisreaktsioon, millega kaasneb elektronide
liitmine või loovutamine. Näiteks Na(t)  Na<sup>+</sup>(aq) + e<sup>–</sup> või Cl<sub>2</sub>(g)
+ 2 e<sup>–</sup> &#8594;
2 Cl<sup>–</sup>(aq).</p>

<p><b><i>p</i>-orbitaal</b> ingl <i> p-orbital</i>. Vt<i>
aatomorbitaal</i>.</p>

<p><b>positiivne ioon</b> ingl <i> positive ion</i>. Aatomist
või molekulist elektronide eraldamise teel saadud ioon, <i>katioon</i>.</p>

<p><b>positron</b> ingl <i> positron</i>. Elementaarosake,
millel on elektroniga sama mass, kuid vastasmärgiline laeng.</p>

<p><b>positronlagunemine</b> ingl <i> positron emission</i>.
Radioaktiivse lagunemise viis, kus tuum kiirgab positroni.</p>

<p><b>positsiooniline korrapäratus</b> ingl <i> positional disorder</i>.
Molekulide ebakorrapärane paigutus, põhjustab entroopia kasvu.</p>

<p><b>potentsiaalide vahe</b> ingl potential difference.
Potentsiaalide vahe kahe punkti vahel näitab, kui palju tööd tuleb teha
elektrilaengu viimiseks ühest punktist teise. Potentsiaalide vahet mõõdetakse
voltides ja nimetatakse eesti keeles enamasti <i>pingeks</i>.</p>

<p><b>potentsiaalne energia (<i>E</i><sub>p</sub>)</b> ingl <i>
potential energy</i>. Asukohast tulenev energia. Näiteks osakese
elektrostaatiline potentsiaalne energia on pöördvõrdeline tema kaugusega
teisest laengust.</p>

<p><b>potentsiaalse energia pind</b> ingl <i> potential energy
surface</i>. Pind, mis näitab, kuidas potentsiaalne energia muutub, kui
aatomite asend muutub.</p>

<p><b>primaarne alkohol</b> ingl <i> primary alcohol</i>. Vt <i>alkohol</i>.</p>

<p><b>primaarne saasteaine</b> ingl <i> primary pollutant</i>.
Otse keskkonda sattuv saasteaine. Näiteks SO<sub>2</sub>.</p>

<p><b>primaarpatarei</b> ingl <i> primary cell</i>. <i>Galvaanielement</i>,
mis toodab elektrit valmistamise ajal temasse pandud ainetest ja mida ei saa
laadida.</p>

<p><b>primaarstruktuur</b> ingl <i> primary structure</i>. Valgu
polüpeptiidahela aminohapete järjestus.</p>

<p><b>primitiivne kuubiline struktuur</b> ingl <i> primitive
cubic structure</i>. Kristallstruktuur, mille kuubikujulise ühikraku igas
nurgas paikneb aatom.</p>

<p><b>prooton (p)</b> ingl <i> proton</i>. Positiivselt laetud
elementaarosake aatomituumas.</p>

<p><b>prootoni ülekande reaktsioon</b> ingl <i> proton transfer
reaction</i>. Vt <i>prootoni ülekande tasakaal</i>.</p>

<p><b>prootoni ülekande tasakaal</b> ingl <i> proton transfer
equilibrium</i>. Happe ja aluse vaheline vesinikiooni (prootoni) ülekande
tasakaal.</p>

<p><b>prootonirikas tuum</b> ingl <i> proton-rich nucleus</i>.
Tuum, milles on nii madal neutronite suhteline sisaldus, et ta paikneb allpool <i>stabiilsuse
riba</i>.</p>

<p><b>prootonlagunemine</b> ingl <i> proton emission</i>.
Radioaktiivse lagunemise viis, mille puhul tuum kiirgab prootoni. Tuuma mass ja
laeng vähenevad selle tulemusena ühe ühiku võrra.</p>

<p><b>proov</b> ingl <i> sample</i>. Uuritava objekti väike osa,
mis kajastab kogu objekti omadusi (näiteks keemilist koostist).</p>

<p><b>protoneerumine</b> ingl <i> protonation</i>. Prootoni
ülekanne Br¸nstedi alusele. Näiteks H<sub>3</sub>O<sup>+</sup>(aq) + HS<sup>–</sup>(aq)
&#8594; H<sub>2</sub>S(g)
+ H<sub>2</sub>O(v).</p>

<p><b>protsendiline koostis</b> ingl <i> percentage composition</i>.
Vt <i>massiprotsendiline koostis</i>, <i>mahuprotsent</i>.</p>

<p><b>protsendiline saagis</b> ingl <i> percentage yield</i>.
Protsentides väljendatud osa teoreetilisest saagisest, mis tegelikult
reaktsiooni käigus saadakse.</p>

<p><b>pseudoesimest järku reaktsioon</b> ingl <i>
pseudo-first-order reaction</i>. Reaktsioon, mille kiiruste võrrand on
sisuliselt esimest järku, kuna vaid ühe aine kontsentratsioon muutub
reaktsiooni käigus märgatavalt.</p>

<p><b>p-tüüpi pooljuht</b> ingl <i> p-type semiconductor</i>. Vt
<i>pooljuht</i>.</p>

<p><b>puhver, ka puhverlahus</b> ingl <i> buffer</i>. Lahus,
mille pH ei muutu oluliselt väikese koguse happe või aluse lisamisel. <i>Happelise
puhverlahuse</i> pH &lt; 7 ja <i>aluselise puhverlahuse</i> pH &gt; 7. Näiteks
lahus, mis sisaldab CH<sub>3</sub>COOH ja CH<sub>3</sub>CO<sub>2</sub><sup>–</sup>
(happeline puhverlahus), lahus, mis sisaldab NH<sub>3</sub> ja NH<sub>4</sub><sup>+</sup>
(aluseline puhverlahus).</p>

<p><b>puhvermahtuvus</b> ingl <i> buffer capacity</i>. Happe või
aluse moolide arv, mille lisamisel ühele liitrile puhverlahusele muutub selle
pH ühe ühiku võrra.</p>

<p><b>põhiolek</b> ingl <i> ground state</i>. Madalaima
energiaga olek.</p>

<p><b>põhiühikud</b> ingl <i> base units</i>. SI-süsteemi seitse
mõõtühikut, mille kaudu saab defineerida kõik teised mõõtühikud. Näiteks <i>kilogramm</i>
massiühikuna, <i>meeter</i> pikkusühikuna, <i>kelvin</i> temperatuuriühikuna ja
<i>amper</i> voolutugevuse ühikuna.</p>

<p><b>põlemine</b> ingl <i> combustion</i>. Kiire
oksüdatsioonireaktsioon (tavaliselt hapniku toimel), mille käigus eraldub
energiat soojuse ja valgusena. Näiteks CH<sub>4</sub>(g) + 2O<sub>2</sub>(g) &#8594; CO<sub>2</sub>(g)
+ 2H<sub>2</sub>O(v).</p>

<p><b>põlevus</b> ingl <i> flammability</i>. Aine võime õhu käes
põleda.</p>

<p><b>põrke ristlõige</b> ingl <i> collision cross section</i>.
Pindala, millega molekul on kokkupõrke sihtmärgiks.</p>

<p><b>pöördosmoos</b> ingl <i> reverse osmosis</i>. Solvendi
lahkumine lahusest läbi poolläbilaskva membraani, kui lahusele rakendatakse
osmootsest rõhust suuremat rõhku.</p>

<p><b>pöörduv isotermiline paisumine</b> ingl <i> reversible
isothermal expansion</i>. Konstantsel temperatuuril toimuv paisumine
välisrõhul, mis on võrdne süsteemi rõhuga.</p>

<p><b>pöörduv protsess</b> ingl <i> reversible process</i>.
Protsess, mille suunda saab muuta mõne muutuja lõpmata väikese muutmisega.</p>

<p><b>pöörlemise kineetiline energia</b> ingl <i> rotational
kinetic energy</i>. Vt <i>kineetiline energia</i>.</p>

<p><b>pürometallurgiline protsess</b> ingl <i> pyrometallurgical
process</i>. Metallide tootmine kõrgel temperatuuril toimuvate reaktsioonide
tulemusena. Näiteks Fe<sub>2</sub>O<sub>3</sub>(t) + 3 CO(g)  2 Fe(v) + 3 CO<sub>2</sub>(g).</p>

<p><b>püsivuskonstant (<i>K</i><sub>f</sub>)</b> ingl <i>
formation constant</i>. Kompleksi moodustumise tasakaalukonstant. <i>Summaarne
püsivuskonstant</i> on sammhaaval toimuvate kompleksi moodustamise
reaktsioonide tasakaalukonstantide korrutis. Püsivuskonstandi pöördväärtus (1/<i>K</i><sub>f</sub>)
on <i>ebapüsivuskonstant</i>.</p>

<p><b>pX</b> ingl <i> pX</i>. Suurus –log X. Näiteks pOH = –log[OH<sup>–</sup>].</p>

<p><b>raad</b> ingl <i> rad</i>. <i>Kiirgusdoosi</i> mitte SI
ühik, 1 raad vastab energia neeldumisele 10<sup>–2</sup> J&#8729;kg<sup>–2</sup>.
Vt ka <i>grei</i>.</p>

<p><b>raadiuste suhe</b> ingl <i> radius ratio</i>. Väiksema ja
suurema iooni raadiuste suhe ioonilises tahkises. Määrab, milline
kristallstruktuur on omane lihtsale ioonilisele tahkisele.</p>

<p><b>radiaalne jaotusfunktsioon</b> ingl <i> radial
distribution function</i>. Funktsioon, mis annab elektroni tuumast teatud
kaugusel (sõltumata suunast) leidmise tõenäosuse.</p>

<p><b>radiaalne lainefunktsioon (<i>R</i>(<i>r</i>))</b> ingl <i>
radial wavefunction</i>. Lainefunktsiooni radiaalne osa, eriti vesiniku aatomi puhul.
Elektroni tuumast teatud kaugusel leidmise tõenäosuse amplituud.</p>

<p><b>radikaal</b> ingl <i> radical</i>. Aatom, ioon või
molekul, kus on vähemalt üks paardumata elektron. Näiteks ·NO, ·O·, ·CH<sub>3</sub>.</p>

<p><b>radikaal-ahelreaktsioon, radikaalmehhanismiga
ahelreaktsioon</b> ingl <i> radical chain reaction</i>. Ahelreaktsioon, mille
edasikandjateks on radikaalid.</p>

<p><b>radikaalipüüdur</b> ingl <i> radical scavenger</i>. Aine,
mis reageerib radikaalidega ja takistab nii radikaal-ahelreaktsioone.</p>

<p><b>radikaalpolümerisatsioon</b> ingl <i> radical
polymerization</i>. Polümerisatsioon, mis põhineb radikaal-ahelreaktsioonil.</p>

<p><b>radioaktiivne</b> ingl <i> radioactive</i>. Tuum on
radioaktiivne, kui tema tuumalagunemine on iseeneslik.</p>

<p><b>radioaktiivse lagunemise seadus</b> ingl <i> law of
radioative decay</i>. Radioaktiivse lagunemise kiirus on võrdeline
radioaktiivsete tuumade arvuga.</p>

<p><b>radioaktiivsus</b> ingl <i> radioactivity</i>. Tuumade
spontaanne kiirgamine. Sellised tuumad on radioaktiivsed.</p>

<p><b>radioisotoop</b> ingl <i> radioisotope</i>. Radioaktiivne
isotoop.</p>

<p><b>radiosüsinikumeetod</b> ingl <i> radiocarbon dating</i>. <i>Isotoopdateerimine</i>
süsinik-14 abil.</p>

<p><b>rahvakeelne (triviaal) nimetus</b> ingl <i> common name</i>.
Ühendi traditsiooniline nimetus, mis ei anna piisavalt informatsiooni aine
koostise kohta. Näiteks vesi, aspiriin, äädikhape.</p>

<p><b>rakendusuuring</b> ingl <i> applied research</i>. Uuring,
mille eesmärgiks on mõne praktikast tuleneva probleemi lahendamine. Vt ka <i>alusuuringud</i>.</p>

<p><b>raku standardne nullvoolupotentsiaal</b> ingl <i> standard
cell potential</i>. Vt <i>standardne nullvoolupotentsiaal</i>.</p>

<p><b>Raoult’i seadus</b> ingl <i> Raoult's law</i>.
Mittelenduva lahustunud aine lahuse aururõhk on võrdeline lahusti moolimurruga
lahuses: <i>P</i> = <i>x</i><sub>solvent</sub><i>P</i><sub>puhas</sub>, kus <i>P</i><sub>puhas</sub>
on puhta lahusti aururõhk.</p>

<p><b>rasv</b> ingl <i> fat</i>. Glütserooli ja pika
süsivesinikahelaga karboksüülhapete ester. Elusorganismid kasutavad rasvu
pikaajalise energiavaruna.</p>

<p><b>rasvhape</b> ingl <i> fatty acid</i>. Pika
süsivesinikahelaga karboksüülhape. Näiteks steariinhape CH<sub>3</sub>(CH<sub>2</sub>)<sub>16</sub>COOH.</p>

<p><b>ratseemiline segu</b> ingl <i> racemic mixture</i>. Kahte
enantiomeeri võrdses hulgas sisaldav segu.</p>

<p><b>reaalne gaas</b> ingl <i> real gas</i>. Gaas, mille
käitumine erineb ideaalgaasi käitumisest.</p>

<p><b>reaalne lahus, (ka mitteideaalne lahus)</b> ingl <i>
nonideal solution</i>. Lahus, mis ei järgi Raoult'i seadust. Vrd <i>ideaalne
lahus</i>.</p>

<p><b>reagent</b> ingl <i> reagent</i>. Aine või lahus, mis
reageerib mõne teise ainega.</p>

<p><b>reaktisoonijagatis (<i>Q</i>)</b> ingl <i> reaction
quotient</i>. Reaktsioonisaaduste aktiivsuste korrutise jagatis lähteainete
aktiivsuste korrutisega, kus iga aine aktiivsus on võetud aine
stöhhiomeetriakordajale vastavasse astmesse (avaldise kuju vastab tasakaalukonstandi
kujule, kuid seal võib kasutada aktiivsusi suvalisel reaktsiooni hetkel). Näiteks
N<sub>2</sub>(g) + 3 H<sub>2</sub>(g)  2 NH<sub>3</sub>(g), <i>Q</i> = (<i>P</i><sub>NH3</sub>)<sup>2</sup>/<i>P</i><sub>N2</sub>(<i>P</i><sub>H2</sub>)<sup>3</sup>.</p>

<p><b>reaktsiooni energiadiagramm</b> ingl <i> reaction profile</i>.
Potentsiaalse energia muutus, kui lähteained kohtuvad, moodustavad aktiveeritud
oleku ja lagunevad saadusteks.</p>

<p><b>reaktsiooni Gibbsi energia (&#8710;<i>G</i>)</b> ingl <i>
reaction Gibbs free energy</i>. Reaktsioonivõrrandiga väljendatud keemilise
reaktsiooni Gibbsi energia muutus, kus stöhhiomeetriakoefitsiendid tähistavad
ainete moolide hulka.</p>

<p><b>reaktsiooni Gibbsi energia</b> ingl <i> Gibbs free energy
of reaction</i>. Saaduste ja lähteainete reaktsioonivõrrandi stöhhiomeetriakoefitsientidega
kaalutud molaarsete Gibbsi energiate vahe.</p>

<p><b>reaktsiooni järk</b> ingl <i>order of reaction</i>. Aine
kontsentratsiooni astendaja kiiruse avaldises. Näiteks kui kiirus = <i>k</i>[SO<sub>2</sub>][SO<sub>3</sub>]<sup>–1/2</sup>,
siis on reaktsioon esimest järku SO<sub>2</sub> järgi ja –1/2 järku SO<sub>3</sub>
järgi.</p>

<p><b>reaktsiooni keskmine üldkiirus</b> ingl <i> unique average
reaction rate</i>. Lähteaine või saaduse kontsentratsiooni muutumise kiirus,
mis on jagatud tasakaalustatud reaktsioonivõrrandis vastava aine ees oleva stöhhiomeetriakordajaga.
Kõik kiirused antakse positiivsete arvudena. Vt ka <i>keskmine reaktsioonikiirus</i>.</p>

<p><b>reaktsioonikiirus</b> ingl <i> rate of reaction, reaction
rate</i>. Reaktsiooni lähteaine või saaduse kontsentratsiooni muutus ajaühikus.</p>

<p><b>reaktsiooni standardne Gibbsi energia (&#8710;<i>G</i><sup>0</sup>)</b> ingl <i> standard Gibbs free energy of reaction</i>. Reaktsiooni Gibbsi energia
standardtingimustel.</p>

<p><b>reaktsiooni stöhhiomeetria</b> ingl <i> reaction
stoichiometry</i>. Kulutatud lähteainete ja tekkinud saaduste moolide arvu
kvantitatiivne seos, mida väljendab tasakaalustatud reaktsioonivõrrand.</p>

<p><b>reaktsiooni vaheühend</b> ingl <i> reaction intermediate</i>.
Osake, mis moodustub ja kulub ära reaktsiooni käigus ega kajastu summaarses
reaktsioonivõrrandis.</p>

<p><b>reaktsioonide jada</b> ingl <i> reaction sequence</i>. Jada
reaktsioonidest, kus ühe reaktsiooni saadused on järgmise lähteaineteks. Näiteks
2 C(t) + O<sub>2</sub>(g) &#8594; 2 CO(g), millele järgneb 2 CO(g) + O<sub>2</sub>(g) &#8594; 2 CO<sub>2</sub>(g).</p>

<p><b>reaktsioonientalpia (&#8710;<i>H</i>)</b> ingl <i>
reaction enthalpy</i>. Reaktsioonivõrrandiga väljendatud keemilise reaktsiooni
entalpiamuutus, kus stöhhiomeetriakoefitsiendid tähistavad ainete moolide
hulka. Näiteks CH<sub>4</sub>(g) + 2 O<sub>2</sub>(g) &#8594; CO<sub>2</sub>(g) + 2 H<sub>2</sub>O(v),
&#8710;<i>H</i> = –890 kJ.</p>

<p><b>reaktsioonimehhanism</b> ingl <i> reaction mechanism</i>.
Summaarse reaktsiooni jaoks välja pakutud etappide jada, mis vastab
eksperimentaalselt leitud kiirusevõrrandile.</p>

<p><b>reaktsioonivõrrand</b> ingl <i> chemical equation</i>.
Keemiliste valemite kaudu väljendatud kvalitatiivne kokkuvõte reaktsioonil aset
leidvatest keemilistest muutustest ning kvantitatiivne info selle kohta, et
keemilises reaktsioonis ei teki juurde ega kao aatomeid. <i>Tasakaalustatud
reaktsioonivõrrandis</i> (sageli nimetatakse ka lihtsalt reaktsioonivõrrandiks)
on selle mõlemal poolel sama arv iga elemendi aatomeid.</p>

<p><b>redoksindikaator</b> ingl <i>redox indicator</i>. Vt <i>indikaator</i>.</p>

<p><b>redokspaar</b> ingl <i> redox couple</i>. Aine
redutseeritud ja oksüdeeritud vormid, mis osalevad redutseerumise või oksüdeerumise
poolreaktsioonis. Tähistatakse oksüdeeritud vorm / redutseeritud vorm. Näiteks
H<sup>+</sup>/H<sub>2</sub>.</p>

<p><b>redoksreaktsioon</b> ingl <i> redox reaction</i>.
Reaktsioon, kus toimuvad oksüdeerumine ja redutseerumine. Näiteks S(t) + 3 F<sub>2</sub>(g)
&#8594; SF<sub>6</sub>(g).</p>

<p><b>redokstiitrimine</b> ingl <i> redox titration</i>. Vt <i>tiitrimine</i>.</p>

<p><b>redutseerija</b> ingl <i> reducing agent</i>. Aine, mis
annab redoksreaktsioonis redutseeritavale ainele elektrone (ja oksüdeerub). Näiteks
H<sub>2</sub>, H<sub>2</sub>S, SO<sub>3</sub><sup>2–</sup>.</p>

<p><b>redutseerumine</b> ingl <i> reduction</i>. 1. Ühendist
hapniku eemaldamine või ühendile vesiniku liitmine. 2. Reaktsioon, milles
aatom, ioon või molekul saab elektrone juurde. 3. Poolreaktsioon, kus elemendi
oksüdatsiooniaste väheneb. Näiteks Cl<sub>2</sub>(g) +2 e<sup>–</sup> -&gt; 2 Cl<sup>–</sup>(aq).</p>

<p><b>rem</b> ingl <i> rem</i>. Vt <i>röntgeni inimekvivalent</i>.</p>

<p><b>resonants</b> ingl <i> resonance</i>. Erinevate võimalike
Lewisi struktuuride sulandumine üheks hübriidseks struktuuriks. Näiteks @@@.</p>

<p><b>resonantshübriid</b> ingl <i> resonance hybrid</i>.
Liitstruktuur, mis moodustub resonantsi tulemusena.</p>

<p><b>rikastama</b> ingl <i> enrich</i>. Proovis mingi isotoobi
sisaldust suurendama.</p>

<p><b>roheline keemia</b> ingl <i> green chemistry</i>.
Lähenemine, kus püütakse keemilisi ressursse kasutada võimalikult ökonoomselt
ja vältida ebasoovitavat mõju keskkonnale.</p>

<p><b>ruumala (<i>V</i>)</b> ingl <i> volume</i>. Keha hõivatud
ruumi mõõt.</p>

<p><b>ruumiline mudel</b> ingl <i> space-filing model</i>.
Molekuli esitus, kus aatomeid kujutatakse keradena, mis kujutavad aatomi
täidetud ruumi.</p>

<p><b>ruumtsentreeritud kuubiline võre (bcc)</b> ingl <i>
body-centered cubic structure</i>. Kristallstruktuur, mille ühikraku keskne
aatom paikneb ühikraku ülejäänud kaheksa aatomi poolt moodustatud kuubi
keskmes.</p>

<p><b>ruutkeskmine kiirus<i> </i>(<i>v</i><sub>rms</sub>)</b> ingl <i>
root mean  square speed</i>. Proovi molekulide kiiruste ruutude keskmise
ruutjuur.</p>

<p><b>ruuttasapinnaline kompleks</b> ingl <i> square planar
complex</i>. Kompleks, milles neli ligandi asetsevad ruudu nurkades ja metalli
aatom on ruudu tsentris.</p>

<p><b>ruutvõrrand</b> ingl <i> quadratic equation</i>. Võrrand <i>ax</i><sup>2</sup>
+ <i>bx</i> + <i>c</i> = 0. Vt ka lisa 1E.</p>

<p><b>rõhk (<i>P</i>)</b> ingl <i> pressure</i>. Jõud jagatuna
pindalaga, millele ta mõjub.</p>

<p><b>röntgendifraktsioon</b> ingl <i> x-ray diffraction</i>.
Kristallstruktuuri uurimine röntgenikiirte difraktsiooni kaudu kristallil.</p>

<p><b>röntgeni inimekvivalent (rem)</b> ingl <i> roentgen
equivalent man</i>. <i>Ekvivalentdoosi</i> mitte SI ühik. Vt ka <i>siivert</i>.</p>

<p><b>röntgenikiir</b> ingl <i> x-ray</i>. Elektromagnetkiirgus
lainepikkuste vahemikus 10 pm kuni 1000 pm.</p>

<p><b>rühm</b> ingl <i> group</i>. Perioodilisustabeli veerg.</p>

<p><b>Rydbergi konstant </b> ingl <i>
Rydberg constant</i>. Atomaarse vesiniku spektrijoonte sageduste valemis olev
konstant,  = 3,28984 ´ 10<sup>15</sup> Hz.</p>

<p><b>saadus</b> ingl <i> product</i>. Reaktsiooni tulemusena
tekkinud aine.</p>

<p><b>saagis</b> ingl <i> yield</i>. Vt <i>protsendiline saagis</i>,
<i>teoreetiline saagis</i>.</p>

<p><b>sade</b> ingl <i> precipitate</i>. Sadenemise käigus
moodustunud tahke jääk.</p>

<p><b>sadenemine</b> ingl <i> precipitation</i>. Protsess, kui
lahusest eraldub tahke sade, tavaliselt peeneteralise pulbri kujul.</p>

<p><b>sadestusreaktsioon</b> ingl <i> precipitation reaction</i>.
Reaktsioon, kus kahe lahuse segamisel tekib tahke produkt. Näiteks KBr(aq) +
AgNO<sub>3</sub>(aq) &#8594;
KNO<sub>3</sub>(aq) + AgBr(t).</p>

<p><b>sagedus (&#957;, nu)</b> ingl <i> frequency</i>.
Võngete arv sekundis (ühik <i>herts</i>, Hz).</p>

<p><b>samatiheduspind</b> ingl <i> density isosurface</i>.
Molekuli struktuuri graafiline kujutis, mis näitab elektronide jaotust
molekulis, ja pind, millel elektrontihedus on ühesugune.</p>

<p><b>samatuumaline kaheaatomiline molekul</b> ingl <i>
homonuclear diatomic molecule</i>. Kahest sama elemendi aatomist koosnev
molekul. Näiteks H<sub>2</sub> ja N<sub>2</sub>.</p>

<p><b>Schrödingeri võrrand</b> ingl <i> Schrödinger equation</i>.
Osakese lainefunktsiooni arvutamise võrrand, enamasti elektronide jaoks aatomis
või molekulis. Vt ka <i>lainefunktsioon</i>.</p>

<p><b>seadus</b> ingl <i> law</i>. Vaatlustel põhinev seos
nähtuste vahel.</p>

<p><b>seeriad</b> ingl <i> series (in spectroscopy)</i>. Spektrijoonte
kogum, mis tuleneb ühist olekut omavatest ergastustest. Näiteks Balmeri seeria
vesiniku aatomi spektris.</p>

<p><b>segu</b> ingl <i> mixture</i>. Kahe või enama aine
koosesinemine. Segu saab komponentideks lahutada, kasutades komponentide
erinevaid füüsikalisi omadusi.</p>

<p><b>segunemisentalpia (&#8710;<i>H</i><sub>segunemine</sub>)</b> ingl <i> enthalpy of mixing</i>. Kahe vedeliku või gaasi segunemisega kaasnev
entalpiamuut.</p>

<p><b>seisulaine</b> ingl <i> standing wave</i>. Laine, mis ajas
ei muutu: maksimumid ja miinimumid püsivad samas kohas.</p>

<p><b>sekund (s)</b> ingl <i> second</i>. Aja SI ühik. Vt lisa
1E.</p>

<p><b>sekundaarne alkohol</b> ingl <i> secondary alcohol</i>. Vt
<i>alkohol</i>.</p>

<p><b>sekundaarne saasteaine</b> ingl <i> secondary pollutant</i>.
Saasteaine, mis moodustub keskkonnas teistest ainetest keemilise reaktsiooni
tulemusena. Näiteks SO<sub>3</sub> tekib SO<sub>2</sub> oksüdeerumisel.</p>

<p><b>sekundaarne struktuur</b> ingl <i> secondary structure</i>.
Polüpeptiidahela keerdumise viisid. Näiteks &#945;-heeliks, &#946;-voldik.</p>

<p><b>sekundaarpatarei</b> ingl <i> secondary cell</i>. <i>Galvaanielement</i>,
mida tuleb enne kasutamist välise vooluallika toimel laadida (või uuesti
laadida).</p>

<p><b>selektiivne sadestamine</b> ingl <i> selective
precipitation</i>. Lahusest ühe aine sadestamine nii, et teised lahuses olevad
ained ei sadeneks.</p>

<p><b>seoseisomeerid</b> ingl <i> linkage isomers</i>.
Isomeerid, mis erinevad ligandide metalliga seotud aatomite poolest.</p>

<p><b>sepistatavus</b> ingl <i> malleability</i>. Materjali
võime löögi mõjul deformeeruda.</p>

<p><b>sfaleriidi tüüpstruktuur</b> ingl <i> sphalerite structure</i>.
Vt <i>tsinkläigu tüüpstruktuur</i>.</p>

<p><b>sfääriline lainefunktsioon (<i>&#933;</i>(&#952;,&#966;))</b> ingl <i> angular wavefunction</i>. Lainefunktsiooni osa, mis sõltub nurkadest
&#952; ja &#966;. Kirjeldab elektroni leidmise tõenäosustihedust tuuma ümber olenevalt
tema paiknemise suunast.</p>

<p><b>sfäärilise sümmeetriaga</b> ingl <i> spherically
symmetrical</i>. Sõltumatu orientatsioonist keskpunkti suhtes.</p>

<p><b>sfäärilised polaarkoordinaadid</b> ingl <i> spherical
polar coordinates</i>. Punkti koordinaadid, mis on väljendatud kujul <i>raadius
r</i>, nurk <i>z</i>-telje positiivse suunaga ja pöördenurk <i>z</i>-telje
ümber.</p>

<p><b>SI - Syst&egrave;me International, rahvusvaheliselt tunnustatud täiustatud meetermõõdustik </b> ingl <i> SI (Syst&#1104;me International)</i>.
Rahvusvaheline mõõtühikute süsteem (lühend SI tuleneb prantsuskeelsest nimest
Syst&egrave;me International d'Unités), ühikute definitsioonide ja sümbolite
kogum. Meetersüsteemi edasiarendus. Vt ka lisa 1B.</p>

<p><b>side </b> ingl <i> bond</i>. Aatomitevaheline tõmbumine, mis võimaldab ainete moodustumist aatomitest. Vt ka <i>iooniline side</i>, <i>kaksikside</i>,<i>
kolmikside</i>, <i>kovalentne side</i>.</p>

<p><b>sideme kordsus</b> ingl <i> bond order</i>. Kahte aatomit
siduvate elektronipaaride arv.</p>

<p><b>sidemeentalpia(&#8710;<i>H</i><sub>B</sub>(X-Y))</b> ingl <i>
bond enthalpy</i>. Sideme katkemisega kaasnev entalpiamuut. Näiteks H<sub>2</sub>(g)
&#8594;
2H(g), &#8710;H<sub>B</sub>(H-H) = +436 kJ&#8729;mol<sup>–1</sup>.</p>

<p><b>sidemepikkus</b> ingl <i> bond lenght</i>. Kaugus kahe
seotud aatomi vahel.</p>

<p><b>sidemetevaheline nurk (ka sidemenurk)</b> ingl <i> bond
angle</i>. Nurk sidemete B–A ja B–C vahel molekulis A–B–C või vastavas molekuli
osas.</p>

<p><b>siduv joon (vedelike binaarse segu faasidiagrammil)</b> ingl <i>
tie line</i>. Horisontaalne joon binaarse segu faasidiagrammil (temperatuur <i>versus</i>
koostis), mis ühendab antud koostisega segu keemistemperatuuri aurufaasi
koostisega sellel temperatuuril.</p>

<p><b>siduv orbitaal</b> ingl <i> bonding orbital</i>.
Molekulorbitaal, millel paiknevad elektronid stabiliseerivad molekuli.</p>

<p><b>sigma(&#963;)-orbitaal</b> ingl <i> sigma (&#963;) orbital</i>.
Molekulorbitaal, millel pole aatomeid ühendavat sirget sisaldavat sõlmpinda.</p>

<p><b>sigma(&#963;)-side</b> ingl <i> sigma (&#963;) bond</i>.
Elektronide silindrilise sümmeetriaga paigutus kahe aatomi vahel.</p>

<p><b>siirdemetall, üleminekumetall</b> ingl <i> transition
metal</i>. Element, mis kuulub perioodilisustabeli 3. kuni 11. rühma. Näiteks vanaadium,
raud, kuld.</p>

<p><b>siirdeolek</b> ingl <i> transition state</i>. Vt <i>aktiveeritud
olek</i>.</p>

<p><b>siirdeoleku (ka aktiveeritud oleku) teooria</b> ingl <i>
transition-state theory</i>. Reaktsioonikiiruste teooria, mis lähtub
aktiveeritud oleku moodustamisest.</p>

<p><b>siivert (Sv)</b> ingl <i> sievert</i>. Ekvivalentdoosi SI
ühik: 1 Sv = 1 J&#8729;kg<sup>-1</sup>.</p>

<p><b>siseenergia(<i>U</i>)</b> ingl <i> internal energy</i>.
Süsteemi koguenergia termodünaamikas.</p>

<p><b>sisekihid</b> ingl <i> core</i>. Aatomi sisemised
elektronidega täielikult täidetud elektronkihid.</p>

<p><b>sisekihtide elektronid</b> ingl <i> core electrons</i>.
Aatomi sisekihtidesse kuuluvad elektronid.</p>

<p><b>sisemine üleminekumetall</b> ingl <i> inner transition
metal</i>. Perioodilisustabeli <i>f</i>-elemendid (<i>lantanoidid</i> ja <i>aktinoidid</i>).</p>

<p><b>sisemolekulaarne</b> ingl <i> intramolecular</i>. Ühe
molekuli erinevate osade vaheline. Näiteks sisemolekulaarne vesinikside.</p>

<p><b>sisestussulam</b> ingl <i> interstitial alloy</i>. Vt <i>sulam</i>.</p>

<p><b>sisestusühend</b> ingl <i> interstitial compound</i>.
Ühend, kus mõned aatomid paiknevad teiste aatomite moodustatud võre sees oleva
tühimikus. Näiteks sisestustüüpi karbiid.</p>

<p><b>smektiline faas</b> ingl <i> smectic phase</i>.
Vedelkristalli faas, kus kepikujulised molekulid on kihtides paigutunud
paralleelselt ja moodustavad kihte.</p>

<p><b>soluut</b> ingl <i> solute</i>. Lahustunud aine.</p>

<p><b>solvateeritud</b> ingl <i> solvated</i>. Lahusti
molekulide poolt ümbritsetud ja nendega seotud. <i>Hüdrateerimine</i> on
solvateerimise erijuht, mille puhul lahustiks on vesi.</p>

<p><b>solventekstraktsioon</b> ingl <i> solvent extraction</i>.
Segu lahutamise meetod, mis põhineb ainete erineval lahustuvusel erinevates
lahustites.</p>

<p><b>soojendamine</b> ingl <i> heating</i>. Energia ülekanne
soojusena.</p>

<p><b>soojenemiskõver</b> ingl <i> heating curve</i>. Proovi temperatuurimuutuse
graafik tema ühtlasel soojendamisel.</p>

<p><b>soojus (<i>q</i>)</b> ingl <i> heat</i>. Energia, mis
kantakse süsteemi ja keskkonna vahel üle temperatuurierinevuse tulemusena.</p>

<p><b>soojusliikumine</b> ingl <i> thermal motion</i>. Aatomite
ja molekulide juhuslik kaootiline liikumine.</p>

<p><b>soojusmahtuvus (<i>C</i>)</b> ingl <i> heat capacity</i>.
Süsteemile antud soojuse ja selle temperatuuri tõusu suhe. Tavaliselt
eristatakse <i>soojusmahtuvust konstantsel rõhul</i> (<i>C</i><sub>p</sub>) ja <i>soojusmahtuvust
konstantsel ruumalal</i> (<i>C</i><sub>v</sub>). Vt ka <i>erisoojusmahtuvus</i>
ja <i>molaarne soojusmahtuvus</i>.</p>

<p><b>soojusreostus</b> ingl <i> thermal pollution</i>. Soojuse
otsene või kaudne väljutamine nii, et see võib keskkonda kahjustada.</p>

<p><b>sool</b> ingl <i> salt</i>. 1. Iooniline ühend. 2. Happe
ja aluse vahelise reaktsiooni iooniline saadus. Näiteks NaCl, K<sub>2</sub>SO<sub>4</sub>.</p>

<p><b>sool</b> ingl <i> sol</i>. Tahkete osakeste kolloidne
pihus (dispersioon) vedelikus.</p>

<p><b>soolasild e elektrolüütsild</b> ingl <i> salt bridge</i>.
Ringipööratud U-kujuline toru, mis sisaldab elektrolüüdina kontsentreeritud
soolalahust (kaaliumkloriid või kaaliumnitraat) geelis ja on elektrijuhiks kahe
elektrokeemilise raku poole vahel.</p>

<p><b>soolataoline hüdriid</b> ingl <i> saline hydride</i>. Vt <i>hüdriid</i>.</p>

<p><b><i>s</i>-orbitaal</b> ingl <i> s-orbital</i>. Vt <i>aatomorbitaal</i>.</p>

<p><b><i>sp</i><sub>3</sub><i>d<sub>n</sub></i>-hübriidne orbitaal</b> ingl <i> sp</i><sup>3</sup><i>d<sup>n</sup> hybrid orbital</i>. Hübriidne orbitaal, mis on moodustunud ühest <i>s</i>-orbitaalist, kolmest <i>p</i>-orbitaalist
ja <i>n d</i>-orbitaalist.</p>

<p><b>spekter</b> ingl <i> spectrum</i>. Aine kiiratud, neelatud
või ka hajutatud elektromagnetkiirguse sagedused või lainepikkused.</p>

<p><b>spektrijoon</b> ingl <i> spectral line</i>. Aatomi või
molekuli ühel kindlal lainepikkusel kiiratud või neelatud kiirgus.</p>

<p><b>spektrofotomeeter</b> ingl <i> spectrophotometer</i>.
Proovi läbiva muutuva lainepikkusega kiirguse mõõtmise ja salvestamise seade
proovi spektri saamiseks.</p>

<p><b>spektrokeemiline rida</b> ingl <i> spectrochemicl series</i>.
Ligandide järjestus nende põhjustatud ligandivälja lõhenemisparameetri järgi.</p>

<p><b>spektromeeter</b> ingl <i> spectrometer</i>. Proovi
spektri salvestamiseks mõeldud seade.</p>

<p><b>spektroskoopia</b> ingl <i> spectroscopy</i>. Ainete
kiiratud, neelatud või ka hajutatud elektromagnetkiirguse uurimine.</p>

<p><b>spinn</b> ingl <i> spin</i>. Suurus, mis iseloomustab
elektroni sisemist impulsimomenti. Spinni ei saa kaotada ja sel saab olla vaid
kaks väärtust, mida tähistatakse <i>&#8593;</i> ja <i>&#8595;</i> või &#945; ja
&#946;.</p>

<p><b>spinnkvantarv (<i>m</i><sub>s</sub>)</b> ingl <i> spin
magnetic quantum number</i>. Kvantarv, mis eristab elektroni kahte spinnolekut:
<i>m</i><sub>s</sub> = +1/2 (<i>&#8593;</i>) ja <i>m</i><sub>s</sub> = –1/2 (<i>&#8595;</i>).</p>

<p><b><i>sp</i><sup>n</sup>-hübriidne orbitaal</b> ingl <i> sp</i><sup>n</sup><i> hybrid orbital</i>. Hübriidne orbitaal, mis on
moodustunud ühest <i>s</i>-orbitaalist ja <i>n p</i>-orbitaalist. Aatomis võib
olla kaks <i>sp</i>-hübriidset orbitaali, kolm <i>sp</i><sup>2</sup>-orbitaali
või neli <i>sp</i><sup>3</sup>-orbitaali.</p>

<p><b>spontaanne ehk iseeneslik muutus</b> ingl <i> spontaneous
change</i>. Loomulik muutus, mis toimub ilma välise mõjuta. Näiteks gaasi
paisumine vaakumisse, kuuma keha jahtumine, metaani põlemine.</p>

<p><b>stabiilne aine</b> ingl <i> stable</i>. Vt <i>termodünaamiliselt
stabiilne aine</i>.</p>

<p><b>stabiilsuse riba</b> ingl <i> band of stability</i>.
Stabiilsete tuumade ala graafikul „Massiarv <i>versus</i> aatomnumber”.</p>

<p><b>standardne aurustumisentroopia (&#8710;<i>S</i><sub>aur</sub></b>°<b>)</b> ingl <i> standard entrophy of vaporization</i>.
Entroopiamuut ühe mooli puhta aine molekulide aurustumisel (üleminekul
vedelikust auruks) rõhul 1 bar.</p>

<p><b>standardne molaarne entroopia (<i>S</i><sub>m</sub></b>°<b>)</b> ingl <i> standard molar entropy</i>. Ühe mooli puhta
aine entroopia rõhul 1 bar.</p>

<p><b>standardne nullvoolupotentsiaal (<i>E</i></b>°<b>)</b> ingl <i> standard emf</i>. Nullvoolupotentsiaal, kui
kõigi reaktsioonis osalevate ainete aktiivsused on 1 (kontsentratsioon 1 mol·l<sup>–1</sup>
ja rõhk 1 bar). Galvaanielemendi standardne nullvoolupotentsiaal on
elektroodide standardne nullvoolupotentsiaalide vahe: <i>E</i>°
= E° (katood) – E<sup>0</sup>(anood).</p>

<p><b>standardne põlemisentalpia (&#8710;<i>H</i><sub>c</sub></b>°<b>)</b> ingl <i> standard enthalpy of combustion</i>.
Entalpiamuutus ühe mooli aine täielikul põlemisel standardtingimustel.</p>

<p><b>standardne reaktsioonientalpia (&#8710;<i>H</i></b>°<b>)</b> ingl <i> standard reaction enthalpy</i>. Reaktsioonientalpia standardtingimustel
(kõik reagendid on puhtad ained rõhul 1 bar).</p>

<p><b>standardne reaktsioonientroopia (&#8710;<i>S</i></b>°<b>)</b> ingl <i> standard reaction entropy</i>.
Reaktsioonientroopia standardtingimustel (kõik reagendid on puhtad ained rõhul
1 bar).</p>

<p><b>standardne sulamisentroopia (&#8710;<i>S</i><sub>sul</sub></b>°<b>)</b> ingl <i> standard entrophy of fusion</i>.
Entroopiamuut ühe mooli puhta aine molekulide sulamisel (üleminekul tahkest
olekust vedelaks) rõhul 1 bar.</p>

<p><b>standardne tekkeentalpia</b> <b>(&#8710;<i>H</i><sub>f</sub></b>°<b>) </b>ingl <i> standard enthalpy of formation</i>.
Entalpiamuutus ühe mooli aine moodustumisel elementidest nende stabiilseimatest
lihtainetest rõhul 1 bar.</p>

<p><b>standardne vesinikelektrood</b> ingl <i> standard hydrogen
electrode (SHE)</i>. Vesinikelektrood standardolekus: vesinikioonid on
kontsentratsioonil 1 mol&#8729;l<sup>–1</sup> (täpsemalt aktiivsusega 1) ja
vesiniku rõhk on 1 bar. Sellise elektroodi nullvoolupotentsiaal on
definitsiooni järgi 0.</p>

<p><b>standardolek</b> ingl <i> standard state</i>. Puhas aine
rõhul 1 bar.</p>

<p><b>standardpotentsiaal (<i>E</i></b>°<b>)</b> ingl <i> standard potential</i>. 1. Elektroodi panus raku standardsesse
nullvoolupotentsiaali. 2. Raku nullvoolupotentsiaal, kui tema vasakpoolne
elektrood on standardne vesinikelektrood ja parempoolne elektrood on uuritav
elektrood.</p>

<p><b>standardrõhk (<i>P</i></b>°<b>)</b> ingl <i> standard pressure</i>. Rõhk, mis on täpselt 1 bar.</p>

<p><b>statistiline entroopia</b> ingl <i> statistical entropy</i>.
Statistilise termodünaamika meetoditega leitud entroopia, <i>S</i> = <i>k</i>
ln <i>W</i>.</p>

<p><b>statistiline termodünaamika</b> ingl <i> statistical
thermodynamics</i>. Termodünaamika seaduste kasutamine suurest arvust
aatomitest ja molekulidest koosnevate süsteemide kirjeldamisel.</p>

<p><b>statsionaarsuse tingimus</b> ingl <i> steady-state
approximation</i>. Eeldus, et vaheühendite moodustumise summaarne kiirus on
null.</p>

<p><b>steeriline faktor (<i>P)</i></b> ingl <i> steric factor</i>.
Empiiriline tegur reaktsiooni põrketeooria kiiruskonstandi avaldises, mis arvestab
reaktsiooni toimumise steerilisi vajadusi.</p>

<p><b>steeriline tingimus</b> ingl <i> steric requirement</i>.
Elementaarreaktsiooni toimumiseks vajalik molekulide orientatsioon üksteise
suhtes põrkel.</p>

<p><b>Stefani-Boltzmanni seadus</b> ingl <i> Stefan-Boltzmann
law</i>. Musta keha kiiratud kiirguse summaarne intensiivsus on võrdeline selle
keha temperatuuri neljanda astmega.</p>

<p><b>stereoisomeer</b> ingl <i> stereoisomers</i>. Isomeerid, kus
sidemed on aatomite vahel samad, kuid aatomid paiknevad ruumis erinevalt.</p>

<p><b>stereoregulaarne polümeer</b> ingl <i> stereoregular
polymer</i>. Polümeer, kus iga korduv ühik või korduvate ühikute paar on ruumis
samasuguse paigutusega.</p>

<p><b>Sterni ja Gerlachi katse</b> ingl <i> Stern-Gerlach
experiment</i>. Elektroni spinni kvantimist demonstreeriv eksperiment, milles
aatomite kiir juhiti läbi magnetvälja.</p>

<p><b>struktuuriisomeerid</b> ingl <i> structural isomers</i>.
Isomeerid, kus aatomid on omavahel erinevalt seotud.</p>

<p><b>struktuurivalem</b> ingl <i> structural formula</i>.
Keemiline valem, mis näitab, kuidas aatomid on omavahel seotud. Vt ka <i>lihtsustatud
struktuurivalem</i>.</p>

<p><b>stsintillatsiooniloendur</b> ingl <i> scintillation
counter</i>. Radioaktiivsuse detekteerimise ja mõõtmise seade, mis põhineb mõne
aine võimel radioaktiivse kiirguse toimel valgussähvatusi anda.</p>

<p><b>stöhhiomeetria</b> ingl <i> stoichiometry</i>. Vt <i>reaktsiooni
stöhhiomeetria</i>.</p>

<p><b>stöhhiomeetriakordajad</b> ingl <i> stoichiometric
coefficients</i>. Tasakaalustatud reaktsioonivõrrandis ainete valemite ees
olevad kordajad. Näiteks 1, 1 ja 2 võrrandis H<sub>2</sub> + Br<sub>2</sub> &#8594; 2 HBr.</p>

<p><b>stöhhiomeetriapunkt</b> ingl <i> stoichiometric point</i>.
Tiitrimiskõvera punkt, mille puhul on reaktsiooni lõpuni viimiseks lisatud täpselt
õige kogus titranti.</p>

<p><b>stöhhiomeetriline seos</b> ingl <i> stoichiometric
relation</i>. Avaldis, mis seob omavahel lähteainete ja saaduste (või kahe
lähteaine või kahe saaduse) suhtelised kogused. Näiteks 1 mol H<sub>2</sub> @ 2 mol HBr reaktsiooni H<sub>2</sub> + Br<sub>2</sub>
&#8594; 2 HBr korral.</p>

<p><b>stöhhiomeetriline vahekord</b> ingl <i> stoichiometric
proportions</i>. Reagentide hulgad samas vahekorras kui nende kordajad
keemilises võrrandis. Näiteks HBr moodustumisel võrdsed kogused vesinikku ja
broomi (moolides).</p>

<p><b>sublimatsioon</b> ingl <i> sublimation</i>. Tahkise otsene
üleminek gaasiks.</p>

<p><b>sublimatsioonientalpia (&#8710;<i>H</i><sub>sub</sub>)</b> ingl <i>enthalpy of sublimation</i>. Sublimatsiooniga (tahkise aurustumisega)
kaasnev entalpiamuut ühe mooli aine kohta.</p>

<p><b>substraat</b> ingl <i> substrate</i>. Ensümaatilise
reaktsiooni lähteaine.</p>

<p><b>suhteline bioloogiline efektiivsus (<i>Q</i>)</b> ingl <i>
relative biological effectiveness</i>. Radiatsiooni biloogilise toime
hindamisel kasutatav tegur.</p>

<p><b>suhteline rõhk</b> ingl <i> gauge pressure</i>. Rõhu
erinevus konteineri sees ja väljas.</p>

<p><b>sulam</b> ingl <i> alloy</i>. Kahe või enama metalli segu,
mis on moodustunud sulamise, segunemise ja jahtumise tulemusena. <i>Asendussulamis</i>
on ühe metalli aatomid osalt asendunud teise metalli aatomitega. <i>Sisestussulamis</i>
paiknevad ühe metalli aatomid teise metalli aatomite vahelistes tühikutes. <i>Homogeenses
sulamis</i> on elementide jaotus ühetaoline. <i>Heterogeenne sulam</i> koosneb
(mikro)kristallilistest faasidest, mis on erineva koostisega.</p>

<p><b>sulamise standardne Gibbsi energia (&#8710;<i>G</i><sub>sul</sub></b>°<b>)</b> ingl <i> standard Gibbs free energy of fusion</i>.
Gibbsi energia muutus ühe mooli puhta aine molekulide sulamisel (üleminekul
tahkest olekust vedelaks) rõhul 1 bar.</p>

<p><b>sulamisentalpia (&#8710;<i>H</i><sub>sul</sub>)</b> ingl <i>
enthalpy of fusion</i>, <i>enthalpy of melting</i>. Sulamisega kaasnev
entalpiamuut ühe mooli aine kohta.</p>

<p><b>sulamistemperatuur</b> ingl <i> melting temperature</i>.
Temperatuur, millel aine sulab. <i>Normaalne sulamistemperatuur</i> on
sulamistemperatuur rõhul 1 atm.</p>

<p><b>suletud süsteem</b> ingl <i> closed system</i>. Vt <i>süsteem</i>.</p>

<p><b>summaarne ioonvõrrand</b> ingl <i> complete ionic equation</i>.
Tasakaalustatud reaktsioonivõrrand, mis on kirjutatud lahuses olevate
katioonide ja anioonide kujul. Näiteks Ag<sup>+</sup>(aq) + NO<sub>3</sub><sup>–</sup>(aq)
+ Na<sup>+</sup>(aq) + Cl<sup>–</sup>(aq) &#8594; AgCl(t) + NO<sub>3</sub><sup>–</sup>(aq)
+ Na<sup>+</sup>(aq).</p>

<p><b>summaarne järk</b> ingl <i> overall order</i>. Ainete
kontsentratsioonide astendajate summa kiiruse avaldises. Näiteks kui kiirus = <i>k</i>[SO<sub>2</sub>][SO<sub>3</sub>]<sup>–1/2</sup>,
siis on reaktsioon summaarselt 1/2 järku.</p>

<p><b>summaarne püsivuskonstant</b> ingl <i> overall formation
constant</i>. Vt <i>püsivuskonstant</i>.</p>

<p><b>summaarne reaktsioon</b> ingl <i> overall reaction</i>.
Reaktsioonide jada kokkuvõte: lähteained ja lõpp-saadused.</p>

<p><b>superpositsioneerima</b> ingl <i> superimpose</i>.
Aatomorbitaale molekulorbitaalideks kombineerima.</p>

<p><b>suspensioon</b> ingl <i> suspension</i>. Väikeste oskeste
pihus vedelikus.</p>

<p><b>sõlm</b> ingl <i> node</i>. Punkt või pind, kus
lainefunktsioon läbib nulli.</p>

<p><b>sõlmpind</b> ingl <i> nodal plane</i>. Pind, kus elektroni
leidmise tõenäosus on null.</p>

<p><b>säästev areng</b> ingl <i> sustainable development</i>.
Ressursside kokkuhoidlik kasutamine ja taasloomine koos ohtlike saasteainete
tekitamise vähendamise ja loodushoiuga.</p>

<p><b>sümbolite tasand</b> ingl <i> symbolic level</i>.
Keemiliste nähtuste käsitlemine keemiliste sümbolite ja matemaatiliste
võrrandite tasandil.</p>

<p><b>süntees</b> ingl <i> synthesis</i>. Aine moodustumine
keemilisel reaktsioonil lihtsamatest lähteainetest. Näiteks N<sub>2</sub>(g) +
3 H<sub>2</sub> &#8594;
3 NH<sub>3</sub>(g).</p>

<p><b>süsivesik</b> ingl <i> carbohydrate</i>. Ühend üldvalemiga
C<i><sub>m</sub></i>(H<sub>2</sub>O)<i><sub>n</sub></i>. Sageli esineb sellest
üldvalemist ka väikseid kõrvalekaldeid. Süsivesikute hulka kuuluvad tselluloos,
tärklis ja suhkrud. Näiteks C<sub>6</sub>H<sub>12</sub>O<sub>6</sub> (glükoos)
ja C<sub>12</sub>H<sub>22</sub>O<sub>11</sub> (sahharoos).</p>

<p><b>süsivesinik</b> ingl <i> hydrocarbon</i>. Süsiniku ja
vesiniku binaarne ühend. Näiteks CH<sub>4</sub> ja C<sub>6</sub>H<sub>6</sub>.</p>

<p><b>süsteem</b> ingl <i> system</i>. Uurimise objekt, tavaliselt
reaktsiooninõu koos sisuga. <i>Avatud süsteemi</i> ja keskkonna vahel toimub
nii aine- kui ka energiavahetus. <i>Suletud süsteemi</i> korral on aine hulk
selles fikseeritud ja toimub ainult energiavahetus keskkonnaga. <i>Isoleeritud
süsteemil</i> puudub keskkonnaga otsene kontakt.</p>

<p><b>süstemaatiline nimetus</b> ingl <i> systematic name</i>.
Nimetus, mis ütleb, millistest elementidest ühend koosneb ja kuidas aatomid
üksteise suhtes paiknevad.</p>

<p><b>süstemaatiline viga</b> ingl <i> systematic error</i>.
Viga, mis mõõtmiste seerias ei muutu ja seega ei taandu välja. Vt ka <i>tõesus</i>.</p>

<p><b>Ziegleri-Natta katalüsaator</b> ingl <i> Ziegler-Natta
catalyst</i>. Polümerisatsioonireaktsiooni stereospetsiifiline katalüsaator,
koosneb titaantetrakloriidist ja trietüülalumiiniumist.</p>

<p><b>taandatud ioonvõrrand</b> ingl <i> net ionic equation</i>.
Ioonide vahel toimuva reaktsiooni võrrand, mis on esitatud ainult reageerivate
ioonide kaudu (nii lähteainete kui ka produktide poolel olevad ioonid, mis
reaktsioonis otseselt ei osale, on välja taandatud). Näiteks Ag<sup>+</sup>(aq)
+ Cl<sup>–</sup>(aq) &#8594;
AgCl(t).</p>

<p><b>tahk</b> ingl <i> face</i>. Vt <i>kristalli tahk</i>.</p>

<p><b>tahke emulsioon</b> ingl <i> solid emulsion</i>. Vedeliku
kolloidne pihus (dispersioon) tahkises. Näiteks<i> </i>või on vee kolloid
rasvades.</p>

<p><b>tahke</b> ingl <i> solid</i>. Aine jäik vorm, mis säilitab
oma kuju olenemata anuma kujust.</p>

<p><b>tahke lahus</b> ingl <i> solid solution</i>. Kahe või
enama aine homogeenne tahke segu.</p>

<p><b>tahktsentreeritud kuubiline võre</b> ingl <i>
face-centered cubic structure (fcc)</i>. Kristallstruktuur, mille kuubikujulise
ühikraku igas nurgas ja iga tahu keskel paikneb aatom.</p>

<p><b>tahkumisentalpia</b> ingl <i> enthalpy of freezing</i>.
Külmumisega kaasnev entalpiamuut ühe mooli aine kohta, sulamisentalpia
vastandväärtus.</p>

<p><b>tahkumistemperatuur</b> ingl <i> freezing temperature</i>.
Temperatuur, millel vedelik tahkub. <i>Normaalne tahkumistemperatuur</i> on
tahkumistemperatuur rõhul 1 bar. </p>

<p><b>takistus</b> ingl <i> resistance (electrical)</i>. Aine
elektrijuhtivuse mõõt: paremale juhtivusele vastab väiksem takistus.</p>

<p><b>tasakaalukonstant (<i>K</i>)</b> ingl <i> equilibrium
constant</i>. Massitoimeseadusest tuleneva kujuga avaldis, mille väärtus on
iseloomulik tasakaalus oleva reaktsioonisegu koostisele. Näiteks N<sub>2</sub>(g)
+ 3 H<sub>2</sub>(g) &#8652;
2 NH<sub>3</sub>(g), <i>K</i> = (<i>P</i><sub>NH3</sub>)<sup>2</sup>/<i>P</i><sub>N2</sub>(<i>P</i><sub>H2</sub>)<sup>3</sup>.</p>

<p><b>tasakaalustamata reaktsioonivõrrand</b> ingl <i> skeletal
equation</i>. Tasakaalustamata reaktsioonivõrrand, mis võtab kokku
kvalitatiivse info reaktsiooni kohta. Näiteks H<sub>2</sub> + O<sub>2</sub> &#8594; H<sub>2</sub>O.</p>

<p><b>tasakaalustatud reaktsioonivõrrand</b> ingl <i> balanced
equation</i>. Vt <i>reaktsioonivõrrand</i>.</p>

<p><b>tasakaalutabel</b> ingl <i> equilibrium table</i>. Tabel,
mille abil saab arvutada tasakaalus oleva reaktsioonisegu koostise, lähtudes selle
algkoostisest. Tabeli veergudes on osalevate ainete kontsentratsioonid ja read
vastavad lähtekoostisele, tasakaalu jõudmisega kaasnevatele
kontsentratsioonimuutustele ja tasakaalulisele koostisele. </p>

<p><b>taustkiirgus</b> ingl <i> background radiation</i>.
Keskmine tuumakiirgus, mis mõjub Maal iga päev.</p>

<p><b>teadus </b> ingl <i> science</i>. Süstemaatiliselt kogutud
ja organiseeritud teadmised, mis põhinevad katsetel, vaatlustel ja arutlustel.</p>

<p><b>teaduslik kirjaviis</b> ingl <i> scientific notation</i>.
Arvude esitamine kujul <i>n</i>.<i>mmm</i>... ´ 10<i><sup>a</sup></i>.</p>

<p><b>teaduslik meetod</b> ingl <i> scientific method</i>.
Looduse teaduslikuks mõistmiseks kasutatavad toimingud.</p>

<p><b>teine ionisatsioonienergia (<i>I</i><sub>2</sub>)</b> ingl <i>
second ionization energy</i>. Minimaalne energia, mis on vajalik elektroni
eemaldamiseks ühelaengulisest gaasifaasilisest katioonist. Näiteks Cu<sup>+</sup>(g)
&#8594; Cu<sup>2+</sup>(g)
+ e<sup>–</sup>(g), <i>I</i><sub>2</sub> = 1958 kJ&#8729;mol<sup>–1</sup>.</p>

<p><b>teine tuletis (d<sup>2</sup><i>y</i>/d<i>x</i><sup>2</sup>)</b> ingl <i> second derivative</i>. Funktsiooni kumeruse mõõt. Vt ka lisa 1F.</p>

<p><b>teine viriaalkoefitsient (<i>B</i>)</b> ingl <i> second
virial coefficient</i>. Vt <i>viriaalvõrrand</i>.</p>

<p><b>teist järku reaktsioon</b> ingl <i> second-order reaction</i>.
1. Reaktsioon, mille kiirus on võrdeline lähteaine kontsentratsiooni ruuduga.
2. Reaktsioon, mille summaarne järk on 2.</p>

<p><b>telglõik</b> ingl <i> intercept (of a graph)</i>. Väärtus,
millel sirge lõikab (tavaliselt vertikaalset) telge. Vt ka lisa 1E.</p>

<p><b>temperatuur (<i>T</i>)</b> ingl <i> temperature</i>. 1.
Kui soe või külm proov on. 2. Intensiivne omadus, mis määrab soojuse liikumise
suuna kahe omavahel kontaktis oleva objekti vahel.</p>

<p><b>temperatuuri-koostise diagramm</b> ingl <i>
temperature-composition diagram</i>. Faasidiagramm, mis kajastab vedelike segu
keemistemperatuuri sõltuvust segu koostisest.</p>

<p><b>teooria</b> ingl <i> theory</i>. Ideede ja
kontseptsioonide kogum, mis kirjeldab ja seletab mõnda loodusseadust.</p>

<p><b>teoreetiline keemia</b> ingl <i> theoretical chemistry</i>.
Molekulide struktuuri ja omaduste uurimine matemaatiliste mudelite abil.</p>

<p><b>teoreetiline saagis</b> ingl <i> theoretical yield</i>.
Maksimaalne saaduse hulk, mida on reaktsiooni stöhhiomeetriat arvestades
võimalik etteantud lähteaine kogusest saada.</p>

<p><b>termiitprotsess</b> ingl <i> thermite reaction (thermite
process)</i>. Metallioksiidi redutseerimine metallilise alumiiniumiga. Näiteks
2 Al(t) + Fe<sub>2</sub>O<sub>3</sub>(t) &#8594; Al<sub>2</sub>O<sub>3</sub>(t) + 2
Fe(v).</p>

<p><b>termiline korrapäratus</b> ingl <i> thermal disorder</i>.
Molekulide soojusliikumisest tulenev korrapäratus.</p>

<p><b>termiline lagunemine</b> ingl <i> thermal decomposition</i>.
Vt <i>lagunemine</i>.</p>

<p><b>termiline tasakaal</b> ingl <i> thermal equilibrium</i>.
Süsteemi olek, kus tema temperatuur ühtib keskkonna temperatuuriga.</p>

<p><b>termodünaamika esimene seadus</b> ingl <i> first law of
thermodynamics</i>. Isoleeritud süsteemi siseenergia on konstantne.</p>

<p><b>termodünaamika</b> ingl <i> thermodynamics</i>. Teadusharu,
mis uurib energia üleminekuid ühest vormist teise. Vt ka <i>termodünaamika
esimene seadus</i>, <i>termodünaamika teine seadus</i>.</p>

<p><b>termodünaamika kolmas seadus</b> ingl <i> third law of
thermodynamics</i>. Kõikide ideaalsete kristallide entroopia läheneb nullile,
kui temperatuur läheneb nullile.</p>

<p><b>termodünaamika teine seadus</b> ingl <i> second law of
thermodynamics</i>. Isoleeritud süsteemis kaasneb iga spontaanse protsessiga
entroopia kasv.</p>

<p><b>termodünaamiliselt mittestabiilne aine</b> ingl <i>
thermodynamically unstable compound</i>. 1. Aine, millel on termodünaamiline
kalduvus iseeneslikult lähteelementideks laguneda. 2. Aine, mille tekke Gibbsi energia on
positiivne.<b>termodünaamiliselt stabiilne aine</b> ingl <i>
thermodynamically stable compound</i>. 1. Aine, millel puudub termodünaamiline
kalduvus iseenesest lähteelementideks laguneda. 2. Aine, mille  tekke Gibbsi energia on negatiivne.</p>

<p><b>termokeemia</b> ingl <i> thermochemistry</i>.
Termodünaamika haru, mis uurib keemiliste reaktsioonide soojusefekte.</p>

<p><b>termokeemiavõrrand</b> ingl <i> thermochemical equation</i>.
Avaldis, mis koosneb tasakaalustatud reaktsioonivõrrandist ja vastavast
reaktsioonientalpiast.</p>

<p><b>termotroopne vedelkristall</b> ingl <i> thermotropic
liquid crystal</i>. Tahke aine sulatamise teel saadud vedelkristall.</p>

<p><b>termotuumaplahvatus</b> ingl <i> thermonuclear explosion</i>.
Aatomituumade plahvatusliku ühinemise tagajärjel tekkiv plahvatus.</p>

<p><b>tertsiaarne alkohol</b> ingl <i> tertiary alcohol</i>. Vt <i>alkohol</i>.</p>

<p><b>tertsiaarne struktuur</b> ingl <i> tertiary structure</i>.
Polüpeptiidi kuju, mille võtavad tema &#945;-heeliksid ja &#946;-voldikud
peptiidahela erinevates osades olevate rühmade vastastikmõjude tulemusena.</p>

<p><b>tetraeedriline kompleks</b> ingl <i> tetrahedral complex</i>.
Kompleks, milles neli ligandi on korrapärase tetraeedri nurkades ja metalli aatom
selle tsentris. Näiteks [Cu(NH<sub>3</sub>)<sub>4</sub>]<sup>2+</sup>.</p>

<p><b>tetraeedriline tühimik</b> ingl <i> tetrahedral hole</i>.
Tühimik (tavaliselt tihepakendi) kristallivõres, mida piiravad neli korrapärase
tetraeedri tippudes paiknevat kera.</p>

<p><b>tihedus (<i>d</i>)</b> ingl <i>density</i>. Proovi massi
ja ruumala jagatis: <i>d</i> = <i>m</i>/<i>V</i>.</p>

<p><b>tihepakend</b> ingl <i> close-packed structure</i>.
Kristallstruktuur, kus aatomid paiknevad võimalikult tihedalt. Näiteks identsete
kerade heksagonaalne või kuubiline tihepakend.</p>

<p><b>tiitrimine</b> ingl <i> titration</i>. Määratava aine
sisalduse leidmine proovis. Selleks lisatakse uuritavat ainet sisaldavale
lahusele teadaoleva kontsentratsiooniga reaktiivlahust, kuni uuritav aine
täielikult reageerib, ja kulunud reagendi lahuse ruumala järgi arvutatakse
määratava aine sisaldus. <i>Happe-aluse tiitrimisel</i> reageerib hape alusega,
<i>redokstiitrimisel</i> reageerib oksüdeerija redutseerijaga.</p>

<p><b>titrant</b> ingl <i> titrant</i>. Tiitrimise käigus
büretist lisatav teadaoleva kontsentratsiooniga lahus.</p>

<p><b>toidukalor</b> ingl <i> nutritional calorie</i>.
Toitumisteaduses kasutatav toiteväärtuse ühik, 1 toidukalor = 1 kilokalor.</p>

<p><b><i>t</i>-orbitaal</b> ingl <i> t-orbital</i>.
Orbitaal <i>d<sup>xy</sup></i>, <i>d<sup>yz</sup></i> või <i>d<sup>zx</sup></i>
oktaeedrilises või tetraeedrilises kompleksis (kristallivälja teoorias).
Oktaeedrilises kompleksis tähistatakse neid <i>t</i><sub>2g</sub>.</p>

<p><b>Torr (tähis Torr)</b> ingl <i> torr</i>. Rõhuühik, 760
Torr = 1 atm.</p>

<p><b>torustruktuur</b> ingl <i> tube structure</i>. Molekuli
mudel, kus aatomitevahelised sidemed on esitatud torudena, mille otste värvused
tähistavad aatomeid, mida eraldi näidatud ei ole.</p>

<p><b>trajektoor</b> ingl <i> trajectory</i>. Osakese
liikumistee, mille igas punktis on teada tema asukoht ja impulss.</p>

<p><b>transmeitneeriumid</b> ingl <i> transmeitnerium elements</i>.
Elemendid, mis perioodilisustabelis paiknevad pärast meitneeriumi, elemendid mille
<i>Z</i> &gt; 109.</p>

<p><b>transmutatsioon</b> ingl <i> transmutation</i>. Vt <i>tuuma
transmutatsioon</i>.</p>

<p><b>transuraanid</b> ingl <i> transuranium elements</i>.
Elemendid, mis perioodilisustabelis paiknevad pärast uraani, elemendid mille <i>Z</i>
&gt; 92.</p>

<p><b>triboluminestsents</b> ingl <i> triboluminescence</i>. Luminestsents,
mida põhjustab kristalli mehaaniline põrutamine.</p>

<p><b>trimolekulaarne reaktsioon</b> ingl <i> termolecular
reaction</i>. <i>Elmentaarreaktsioon</i>, milles kolm osakest põrkuvad ühel
ajal.</p>

<p><b>Troutoni reegel</b> ingl <i> Trouton's rule</i>. Empiiriline
tähelepanek, et paljude vedelike aurustumisentroopia keemistemperatuuril on
ligikaudu 85 J·K<sup>-1</sup>·mol<sup>-1</sup>.</p>

<p><b>tseesiumkloriidi tüüpstruktuur</b> ingl <i> cesium
chloride structure</i>. Tahke tseesiumkloriidi struktuuriga sarnane
kristallstruktuur.</p>

<p><b>tseoliit</b> ingl <i> zeolite</i>. Mikropoorne
alumosilikaat.</p>

<p><b>tsinkläigu tüüpstruktuur</b> ingl <i> zinc-blende
structure</i>. Ioonilise kristalli struktuur, milles katioonid täidavad pooled
peaaegu ideaalse tihepakendina paiknevate anioonide vahele moodustunud
tetraeedrilistest aukudest. Tuntud ka <i>sfaleriidi tüüpstruktuurina</i>.</p>

<p><b>tsoonsulatus</b> ingl <i> zone refining</i>. Tahkiste
puhastamise meetod, mille puhul lisandid kogutakse mööda vardakujulist tahket
proovi liikuvasse sulanud aine tsooni. </p>

<p><b>tsvitterioon</b> ingl <i> zwitterion</i>. Amonihappe vorm,
kus aminorühm on protoneeritud ja karboksüülrühm deprotoneeritud. Näiteks <sup>+</sup>H<sub>3</sub>NCH<sub>2</sub>CO<sub>2</sub><sup>–</sup>.</p>

<p><b>tsükkel</b> ingl <i> cycle</i>. 1. Termodünaamikas
muutuste jada, mis algab ja lõpeb samas olekus. 2. Spektroskoopias
elektromagnetvälja suuna pöördumine esialgsega võrreldes vastassuunda ja
tagasi.</p>

<p><b>tsükloalkaan</b> ingl <i> cycloalkane</i>. Küllastatud
alifaatne süsivesinik, milles süsiniku aatomid moodustavad tsükli. Näiteks
tsükloheksaan C<sub>6</sub>H<sub>12</sub>.</p>

<p><b>tugev elektrolüüt</b> ingl <i> strong electrolyte</i>. Vt <i>elektrolüüt</i>.</p>

<p><b>tugev vastasmõju</b> ingl <i> strong force</i>. Lühikese
mõjuulatusega, kuid väga tugev vastastikmõju nukleonide vahel, mis võimaldab
neil moodustada aatomituuma.</p>

<p><b>tugeva välja ligand</b> ingl <i> strong-field ligand</i>.
Ligand, millele vastab suur <i>ligandivälja lõhenemisparameeter</i> ja mis
paikneb <i>spektrokeemilises reas</i> eespool kui H<sub>2</sub>O.</p>

<p><b>tugevad happed ja alused</b> ingl <i> strong acids and
bases</i>. Happed ja alused, mis on lahuses täielikult deprotoneeritud või
protoneeritud. Näiteks HCl ja HClO<sub>4</sub> (tugevad happed), NaOH ja Ca(OH)<sub>2</sub>
(tugevad alused). </p>

<p><b>tulekindel</b> ingl <i> refractory</i>. Vastupidav
kõrgetele temperatuuridele.</p>

<p><b>tuletatud ühik</b> ingl <i> derived unit</i>. Ühik, mis on
avaldatav põhiühikute kaudu. Näiteks kuupsentimeeter (cm<sup>3</sup>), dþaul
(kg&#8729;m<sup>2</sup>&#8729;s<sup>–2</sup>).</p>

<p><b>tuum</b> ingl <i> nucleus</i>. Aatomi keskmes paiknev
positiivselt laetud osake, kuhu on koondunud aatomi massi põhiosa.</p>

<p><b>tuumalagunemine</b> ingl <i> nuclear decay</i>.
Aatmituumade spontaanne lagunemine (kaasa arvatud jagunemine). </p>

<p><b>tuuma seoseenergia (<i>E</i><sub>seos</sub>)</b> ingl <i>
nuclear binding energy</i>. Energia, mis vabaneb, kui <i>Z</i> prootonit ja <i>A
</i>– <i>Z</i> neutronit omavahel kokku tuua ja aatomituum moodustada. Mida
suurem on seoseenergia nukleoni kohta, seda madalam on tuuma energia.</p>

<p><b>tuuma transmutatsioon</b> ingl <i> nuclear transmutation</i>.
Ühe elemendi muundumine teiseks tuumareaktsiooni tulemusena. </p>

<p><b>tuumade lõhustumine</b> ingl <i> nuclear fission</i>. Vt <i>lõhustumine</i>.</p>

<p><b>tuumade ühinemine</b> ingl <i> nuclear fusion</i>.
Aatomituumade ühinemine uueks, raskemaks tuumaks, tuumasüntees. Näiteks 2 <sup>1</sup>H
+ 2 <sup>1</sup>n &#8594; <sup>4</sup>He.</p>

<p><b>tuumakeemia</b> ingl <i> nuclear chemistry</i>.
Tuumareaktsioonide keemiliste tagajärgede uurimine.</p>

<p><b>tuumareaktor</b> ingl <i> nuclear reactor</i>. Kontrollitud
tuumade lõhustumise reaktsiooni läbiviimise
seade.</p>

<p><b>tuumareaktsioon</b> ingl <i> nuclear reaction</i>.
Aatomituuma muutumine (näiteks lagunemine).</p>

<p><b>tuumareaktsiooni võrrand</b> ingl <i> nuclear equation</i>.
Keemilise reaktsiooni eeskujul kirja pandud tuumareaktsiooniga kaasnevate
muutuste kirjeldus.</p>

<p><b>tuumasüntees</b> ingl <i> nucleosynthesis</i>. Elemendi
moodustumine (tuumareaktsioonil).</p>

<p><b>tõeline kiirus</b> ingl <i> instantaneous rate</i>.
Graafiku „Kontsentratsioon <i>versus</i> aeg” puutuja tõus.</p>

<p><b>tõene mõõtmistulemus</b> ingl <i> accurate measurement</i>.
Väikese süstemaatilise veaga mõõtmistulemus, mis annab tõelisele väärtusele
lähedase tulemuse.</p>

<p><b>tõenäosustihedus</b> ingl <i> probability density (of a
particle)</i>. Funktsioon, mille korrutamisel ruumiosa ruumalaga saadakse
osakese selles ruumiosas leidmise tõenäosus. Vt ka <i>Borni interpretat</i><i>s</i><i>ioon</i>.</p>

<p><b>tõesus</b> ingl <i> accuracy</i>. Süstemaatilise vea
puudumine. Vrd <i>täpsus</i>.</p>

<p><b>tõus</b> ingl <i> slope (of graph)</i>. Graafiku puutuja
tõus ehk gradient (d<i>y</i>/d<i>x</i>).</p>

<p><b>täidetud kiht (või alamkiht)</b> ingl <i> closed shell (or
subshell)</i>. Elektronkiht (või alamkiht), mis on täidetud maksimaalse arvu
elektronidega. Näiteks neoonitaoline tuum 1<i>s</i><sup>2</sup>2<i>s</i><sup>2</sup>2<i>p</i><sup>6</sup>.</p>

<p><b>täiendvärv</b> ingl <i> complementary color</i>. Kui
valges valguses neelatakse üks värv, omandab valgus neelatud värvi
täiendvärvuse.</p>

<p><b>täpne mõõtmine</b> ingl <i> precise measurements</i>. 1.
Mõõtmine suure tüvenumbrite arvuga. 2. Väikese juhusliku veaga ja seega hea
kooskõlaga mõõtmiste seeria.</p>

<p><b>täpsus</b> ingl <i> precision</i>. Juhusliku vea
puudumine. Vrdl <i>tõesus</i>.</p>

<p><b>töö (<i>w</i>)</b> ingl <i> work</i>. Energia, mis kulub
objekti liigutamiseks mingi jõu vastu. <i>Paisumistöö</i> puhul paisub süsteem
välise rõhu vastu. <i>Mittepaisumistööga</i> ei kaasne ruumalamuutust.</p>

<p><b>tööstuskeemia</b> ingl <i> chemical engineering</i>.
Tööstuslike keemiliste protsesside planeerimine ja uurimine.</p>

<p><b>tütartuum</b> ingl <i> daughter nucleus</i>. Tuum, mis on
moodustunud tuumalagunemisel.</p>

<p><b>tüvenumbrid</b> ingl <i> significant figures (sf, in a
measurement)</i>. Numbrid teaduslikus kirjaviisis esitatud mõõtmistulemuses
kuni esimese ebatäpse numbrini (k.a). Näiteks mõõtmistulemus 0,0260 ml (seega 2,60
´ 10<sup>–2</sup> ml) on
kolme tüvenumbriga.</p>

<p><b>ultravioletne katastroof</b> ingl <i> ultraviolet
catastrophe</i>. Klassikalisest füüsikast lähtuv ekslik ennustus, et iga must
keha peaks suvalisel temperatuuril kiirgama intensiivselt ultraviolettkiirgust.</p>

<p><b>ultraviolettkiirgus</b> ingl <i> ultraviolet radiation</i>.
Sinise valguse sagedusest suurema sagedusega (väiksema lainepikkusega)
elektromagnetkiirgus.</p>

<p><b>universaalne gaasikonstant</b> ingl <i> gas constant</i>.
1. Konstant ideaalgaasi seaduses. 2.<i> R</i> = <i>N</i><sub>a</sub><i>k</i>,
kus <i>k</i> on <i>Boltzmanni konstant</i>.</p>

<p><b>vaba elektronipaar</b> ingl <i> lone pair</i>. Valentselektronide
paar, mis ei osale sidemete moodustamisel.</p>

<p><b>vaba langemise kiirendus (<i>g</i>)</b> ingl <i>
acceleration of free fall, g</i>. Kiirendus, mis mõjub kehale Maa pinnal
gravitatsioonijõu mõjul.</p>

<p><b>vaba paisumine</b> ingl <i> free expansion</i>. Paisumine
vaakumisse, s.t välise rõhu puudumisel.</p>

<p><b>vabaenergia</b> ingl <i> free energy</i>. Vt <i>Gibbsi energia</i>.</p>

<p><b>vahelduv kopolümeer</b> ingl <i> alternating copolymer</i>.
Vt <i>kopolümeer</i>.</p>

<p><b>vaheühend</b> ingl <i> intermediate</i>. Vt <i>reaktsiooni
vaheühend</i>.</p>

<p><b>vaht</b> ingl <i> foam</i>. <i>Kolloidne süsteem</i>,
mille moodustavad gaasimullid vedelikus või tahkises.</p>

<p><b>valemühik</b> ingl <i> formula unit</i>. Ioonilise ühendi
vähim võimalik ioonide rühm. Näiteks NaCl, üks Na<sup>+</sup>-ioon ja üks Cl<sup>–</sup>-ioon.
</p>

<p><b>valents</b> ingl <i> valence</i>. Aatomi võimalike
sidemete arv ühendis.</p>

<p><b>valentselektronid</b> ingl <i> valence electrons</i>.
Valentskihil paiknevad elektronid.</p>

<p><b>valentskihi elektronipaaride tõukumise mudel</b> ingl <i>
valence-shell electron-pair repulsion model (VSEPR model)</i>. Mudel molekulide
kuju ennustamiseks, lähtudes elektronipaaridevahelisest tõukumisest.</p>

<p><b>valentskiht</b> ingl <i> valence shell</i>. Aatomi välimine
elektronkiht. Näiteks teise perioodi elementide puhul kiht, mille<i> n</i> = 2.</p>

<p><b>valentssidemete teooria</b> ingl <i> valence-bond theory</i>.
Teooria, mis kirjeldab aatomitevaheliste sidemete moodustumist naaberaatomite
aatomorbitaalidel olevate elektronide paardumise teel.</p>

<p><b>valentstsoon</b> ingl <i> valence band</i>. Elektronidega
täielikult täidetud energiatasemete tsoon tahkises.</p>

<p><b>valgus</b> ingl <i> light</i>. Vt <i>nähtav valgus</i>.</p>

<p><b>van der Waalsi interaktsioonid</b> ingl <i> van der Waals
interactions</i>. Molekulidevahelised jõud, mis sõltuvad pöördvõrdeliselt
molekulidevahelise kauguse kuuendast astmest. Vt <i>molekulidevahelised jõud</i>.</p>

<p><b>van der Waalsi raadius</b> ingl <i> van der Waals radius</i>.
Pool omavahel mitteseotud naaberaatomite vahelisest kaugusest tahkises.</p>

<p><b>van der Waalsi võrrand</b> ingl <i> van der Waals equation</i>.
Ligikaudne reaalse gaasi olekuvõrrand, mille kaks parameetrit kirjeldavad
molekulidevaheliste jõudude mõju.</p>

<p><b>van der Waalsi võrrandi parameetrid</b> ingl <i> van der
Waals parameters</i>. Van der Waalsi võrrandi eksperimentaalselt määratud
parameetrid, mis on erinevate gaaside korral erinevad. Parameeter <i>a</i>
kirjeldab molekulidevahelisi tõmbejõude ja <i>b</i> tõukejõude. Vt ka <i>van
der Waalsi võrrand</i>.</p>

<p><b>van’t Hoffi koefitsient (e isotooniline
koefitsient)</b> ingl <i> i factor, van't Hoff i factor</i>. Koefitsient, mis
võimaldab kolligatiivsete omaduste arvutamisel arvesse võtta ioonide olemasolu
elektrolüütide lahustes. Näitab, mitu iooni ühe valemiühiku kohta tekib.
Näiteks väga lahjas NaCl vesilahuses on i &#8776; 2. </p>



<p><b>van't Hoffi võrrand</b> ingl <i> van't Hoff equation</i>.
1. Avaldis osmootse rõhu arvutamiseks, lähtudes molaarsest kontsentratsioonist:
&#928; = <i>i</i>[J]<i>RT</i>. 2. Tasakaalukonstandi temperatuurisõltuvuse
avaldis.</p>

<p><b>varjestus</b> ingl <i> shielding</i>. Elektroni tõukumine
kõigi teiste aatomis olevate elektronidega, mis summaarselt nõrgendab tõmbumist
aatomituuma (tegelikult ülejäänud aatomi) ja elektroni vahel.</p>

<p><b>vedelik</b> ingl <i> liquid</i>. Aine voolav vorm, millel
on selgelt defineeritud pind ja mis võtab anuma selle osa kuju, milles ta asub.</p>

<p><b>vedelkristall</b> ingl <i> liquid crystal</i>. Aine, mis
voolab nagu vedelik, kuid tema molekulid moodustavad enam-vähem korrastatud
võre. Võib olla <i>nemaatilises</i>, <i>smektilises</i> või <i>kolesteerilises
faasis</i>.</p>

<p><b>vee autoprotolüüsi konstant (<i>K</i><sub>w</sub>)</b> ingl <i>
water autoprotolysis constant</i>. Vee autoprotolüüsi tasakaalukonstant (ka vee
ioonkorrutis), 2 H<sub>2</sub>O(v) &#8652;
H<sub>3</sub>O<sup>+</sup>(aq) + OH<sup>–</sup>(aq), <i>K</i><sub>w</sub> = [H<sub>3</sub>O<sup>+</sup>][OH<sup>–</sup>].</p>

<p><b>vee lagundamisreaktsioon</b> ingl <i> water-splitting
reaction</i>. Vee fotokeemiline lagunemine vesinikuks ja hapnikuks.</p>

<p><b>veegaas</b> ingl <i> synthesis gas</i>. Süsivesinike ja
vee vahelise katalüüsitud reaktsiooni tulemusena tekkiv süsinikmonooksiidi ja
vesiniku segu.</p>

<p><b>veevaba</b> ingl <i> anhydrous</i>. Vett
mittesisaldav. Näiteks CuSO<sub>4</sub>, vask(II)sulfaadi veevaba vorm. Vrd <i>hüdraat</i>.</p>

<p><b>vesilahus</b> ingl <i> aqueous solution</i>. Lahus, kus
lahustiks on vesi.</p>

<p><b>vesinikhalogeenimine</b> ingl <i> hydrohalogenation</i>.
Vesinikhalogeniidi liitumine alkeeniga, mis viib haloalkaani tekkele. Näiteks
CH<sub>3</sub>CH=CH<sub>2</sub> + HCl  CH<sub>3</sub>CHClCH<sub>3</sub>.</p>

<p><b>vesinikside</b> ingl <i> hydrogen bond</i>.
Elektronegatiivse aatomiga (O, N või F) seotud vesiniku ja teise sarnase
elektronegatiivse aatomi vahel moodustunud nõrk side. Elektronegatiivsed
aatomid võivad kuuluda erinevatesse molekulidesse või sama molekuli
erinevatesse osadesse.</p>

<p><b>Wieni seadus</b> ingl <i> Wien's law</i>. Musta keha
kiirguse intensiivsuse maksimumi lainepikkus on pöördvõrdeline absoluutse
temperatuuriga.</p>

<p><b>viriaalvõrrand</b> ingl <i> virial equation</i>. Reaalse
gaasi olekuvõrrand, mis on esitatud 1/<i>V</i><sub>m</sub> astmete kujul: <i>PV</i>
= <i>nRT</i> (1 + <i>B</i>/<i>V</i><sub>m</sub> + <i>C</i>/<i>V</i><sub>m</sub><sup>2</sup>
+ ...), kus <i>B</i> on <i>teine viriaalkoefitsient</i> ja <i>C</i> on <i>kolmas
viriaalkoefitsient</i>.</p>

<p><b>viskoossus</b> ingl <i> viscosity</i>. Gaasi või vedeliku
vastuseis voolamisele: mida suurem on viskoossus, seda aeglasem on voolamine.</p>

<p><b>volt (V)</b> ingl <i> volt</i>. Elektrilise potentsiaali
SI ühik. Vt lisa 1B.</p>

<p><b>Volta element</b> ingl <i> voltaic cell</i>. Vt <i>elektrokeemiline
element</i>.</p>

<p><b>voolutugevus (I)</b> ingl <i> current</i>. Ajaühikus
elektrijuhi ristlõiget läbinud elektrilaengu hulk, mõõdetakse amprites, 1 A = 1
C&#8729;s<sup>–1</sup>.</p>

<p><b>vormitavus</b> ingl <i> ductility</i>. Traadiks
venitatavus.</p>

<p><b>võimsus</b> ingl <i> power</i>. Energia lisamise kiirus.
Võimsuse SI ühik on vatt, W (1 W = 1 J&#8729;s<sup>–1</sup>). Vt ka lisa 1B.</p>

<p><b>võnkumise kineetiline energia</b> ingl <i> vibrational
kinetic energy</i>. Vt <i>kineetiline energia</i>.</p>

<p><b>võre</b> ingl <i> lattice</i>. Aatomite, molekulide või
ioonide korrapärane paigutus kristallis.</p>

<p><b>võreentalpia</b> ingl <i> lattice enthalpy</i>.
Entalpiamuutus, mis kaasneb 1 mol ioonilise tahkise üleminekuga gaasiks, kus
ioonid on üksteisest lõpmata kaugele eraldatud.</p>

<p><b>väli</b> ingl <i> field</i>. Mõju, mis levib üle ruumiosa.
Näiteks laengu <i>elektriväli</i> ja magneti või liikuva laengu <i>magnetväli</i>.</p>

<p><b>väljumistöö (&#934;)</b> ingl <i> work function</i>. Elektroni
metallist vabastamiseks vajalik energia.</p>

<p><b>väärisgaas</b> ingl <i> noble gas</i>. Perioodilisustabeli
18./VIII rühma element (heeliumi pere).</p>

<p><b>ääretingimus</b> ingl <i> boundary condition</i>. Osakese
lainefunktsioonile seatud piirang(ud).</p>

<p><b>ühekomponentse süsteemi olekudiagramm (ka faasidiagramm)</b> ingl <i> one-component phase diagram</i>. Vt <i>faasidiagramm</i>.</p>

<p><b>ühend</b> ingl <i> compound</i>. 1. Spetsiifiline elementide
kombinatsioon, mida saab elementideks lahutada vaid keemiliste meetoditega. 2.
Aine, mis koosneb kahe või enama elemendi aatomitest kindlas, muutumatus
vahekorras.</p>

<p><b>üheprotooniline hape (ka ühealuseline)</b> ingl <i>monoprotic
acid</i>. Br¸nstedi hape, milles on üks happeline vesinik. Näiteks<i> </i>CH<sub>3</sub>COOH.</p>

<p><b>ühik</b> ingl <i> unit</i>. Vt <i>põhiühikud</i>.</p>

<p><b>ühikrakk</b> ingl <i> unit cell</i>. Kristalli vähim ühik,
mille vahedeta kordamine kõigis suundades annab kogu kristalli.</p>

<p><b>ühise iooni efekt</b> ingl <i> common-ion effect</i>.
Soola lahustuvuse vähenemine lahuses, mis sisaldab teist soola, millel on
esimesega ühine katioon või anioon. Näiteks on AgCl lahustuvus NaCl vesilahuses
väiksem kui puhtas vees.</p>

<p><b>üksikside</b> ingl <i> s</i>ingl <i>e bond</i>. Jagatud
elektronipaar.</p>

<p><b>ülekriitiline mass</b> ingl <i> supercritical</i>. <i>Kriitilisest
massist</i> suurema massiga.</p>

<p><b>ülekriitiline voolis</b> ingl <i> supercritical fluid</i>.
Aine, mis on oma <i>kriitilisest temperatuurist</i> kõrgemal temperatuuril ja <i>kriitilisest
rõhust</i> kõrgemal rõhul.</p>

<p><b>üleminek</b> ingl <i> transition</i>. Oleku muutus. 1.
Füüsikalise oleku muutus termodünaamikas. 2. Kvantoleku muutus spektroskoopias.</p>

<p><b>üleminekutegur</b> ingl <i> conversion factor</i>. Tegur,
mida kasutatakse suuruse üleviimiseks ühelt ühikult teisele.</p>

<p><b>ülepinge</b> ingl <i> overpotential</i>. Elektrolüüsi
märgatavas ulatuses esilekutsumiseks vajalik lisapinge (lisaks
reaktsioonipotentsiaalile).</p>

<p><b>ülijuht</b> ingl <i> superconductor</i>. <i>Elektronjuht</i>,
mis juhib elektrit ilma takistuseta. Vt ka <i>kõrgetemperatuuriline ülijuht</i>.</p>

<p><b>ülivoolavus</b> ingl <i> superfluidity</i>. Võime voolata
ilma viskoossuseta.</p>

<p><b>ümardamine</b> ingl <i> rounding off</i>. Numbrilise
tulemuse korrigeerimine korrektse tüvenumbrite arvuni.</p>

<p><b>ümberkristallimine</b> ingl <i> recrystallization</i>.
Aine puhastamine korduva lahustamise ja kristallimise teel.</p>

<p><b>&#946;-lagunemine</b> ingl <i> beta (</i>&#946;<i>) decay</i>.
Tuuma lagunemine &#946;<i>-osakese</i> kiirgamise teel.</p>

<p><b>&#946;-leht</b> ingl <i> beta (</i>&#946;<i>) sheet</i>.
Polüpeptiidahela sekundaarstruktuuri üks võimalikke tüüpe, mis vastab kõrvuti
paiknevatele sirgetele ahelaosadele.</p>

<p><b>&#946;-osake</b> ingl <i> beta (&#946;) particle</i>.
Tuuma lagunemisel kiiratud kiire elektron.</p>

<p><b>&#960;-orbitaal</b> ingl <i> pi (&#960;) orbital</i>.
Molekulorbitaal, millel on aatomeid ühendavat sirget sisaldav sõlmpind.</p>

<p><b>&#960;-side</b> ingl <i> pi (&#960;) bond</i>. Kahe
külgepidi kattunud <i>p</i>-orbitaali moodustatud side.</p>


